 శ్రీగణపత్యథర్వశీర్షోపనిషత్ గణపత్యుపనిషత్ సస్వర 
గణేశాథర్వశీర్షం

ఓం భ॒ద్రం కర్ణే॑భిః శృణు॒యామ॑ దేవాః . భ॒ద్రం ప॑శ్యేమా॒క్షభి॒ర్యజ॑త్రాః .
స్థి॒రైరంగై᳚స్తుష్టు॒వాꣳ స॑స్త॒నూభిః॑ . వ్యశే॑మ దే॒వహి॑తం॒ యదాయుః॑ .
స్వ॒స్తి న॒ ఇంద్రో॑ వృ॒ద్ధశ్ర॑వాః . స్వ॒స్తి నః॑ పూ॒షా వి॒శ్వవే॑దాః .
స్వ॒స్తి న॒స్తార్క్ష్యో॒ అరి॑ష్టనేమిః . స్వ॒స్తి నో॒ బృహ॒స్పతి॑ర్దధాతు .. 
ఓం శాంతిః॒ శాంతిః॒ శాంతిః॑ ..

ఓం నమ॑స్తే గ॒ణప॑తయే . త్వమే॒వ ప్ర॒త్యక్షం॒ తత్త్వ॑మసి .
త్వమే॒వ కే॒వలం॒ కర్తా॑ఽసి . త్వమే॒వ కే॒వలం॒ ధర్తా॑ఽసి . త్వమే॒వ కే॒వలం॒ హర్తా॑ఽసి .
త్వమేవ సర్వం ఖల్విదం॑ బ్రహ్మా॒సి . త్వం సాక్షాదాత్మా॑ఽసి ని॒త్యం .. 1..

ఋ॑తం వ॒చ్మి . స॑త్యం వ॒చ్మి .. 2..

అ॒వ త్వం॒ మాం . అవ॑ వ॒క్తారం᳚ . అవ॑ శ్రో॒తారం᳚ . అవ॑ దా॒తారం᳚ . అవ॑ ధా॒తారం᳚ .
అవానూచానమ॑వ శి॒ష్యం . అవ॑ ప॒శ్చాత్తా᳚త్ . అవ॑ పు॒రస్తా᳚త్ . అవోత్త॒రాత్తా᳚త్ .
అవ॑ దక్షి॒ణాత్తా᳚త్ . అవ॑ చో॒ర్ధ్వాత్తా᳚త్ . అవాధ॒రాత్తా᳚త్ .
సర్వతో మాం పాహి పాహి॑ సమం॒తాత్ .. 3..

త్వం వాఙ్మయ॑స్త్వం చిన్మ॒యః . త్వమానందమయ॑స్త్వం బ్రహ్మ॒మయః . త్వం సచ్చిదానందాఽద్వి॑తీయో॒ఽసి .
త్వం ప్ర॒త్యక్షం॒ బ్రహ్మా॑సి . త్వం జ్ఞానమయో విజ్ఞాన॑మయో॒ఽసి .. 4..

సర్వం జగదిదం త్వ॑త్తో జా॒యతే . సర్వం జగదిదం త్వ॑త్తస్తి॒ష్ఠతి .
సర్వం జగదిదం త్వయి ల॑యమేష్య॒తి . సర్వం జగదిదం త్వయి॑ ప్రత్యే॒తి .
త్వం భూమిరాపోఽనలోఽని॑లో న॒భః . త్వం చత్వారి వా᳚క్పదా॒ని .. 5..

త్వం గు॒ణత్ర॑యాతీ॒తః . త్వం అవస్థాత్ర॑యాతీ॒తః . త్వం దే॒హత్ర॑యాతీ॒తః .
త్వం కా॒లత్ర॑యాతీ॒తః . త్వం మూలాధారస్థితో॑ఽసి ని॒త్యం . త్వం శక్తిత్ర॑యాత్మ॒కః .
త్వాం యోగినో ధ్యాయం॑తి ని॒త్యం . త్వం బ్రహ్మా త్వం విష్ణుస్త్వం రుద్రస్త్వమింద్రస్త్వమగ్నిస్త్వం
వాయుస్త్వం సూర్యస్త్వం చంద్రమాస్త్వం బ్రహ్మ॒ భూర్భువః॒ స్వరోం .. 6..

గ॒ణాదిం᳚ పూర్వ॑ముచ్చా॒ర్య॒ వ॒ర్ణాదిం᳚స్తదనం॒తరం . అనుస్వారః ప॑రత॒రః . అర్ధేం᳚దుల॒సితం .
తారే॑ణ ఋ॒ద్ధం . ఏతత్తవ మను॑స్వరూ॒పం . గకారః పూ᳚ర్వరూ॒పం . అకారో మధ్య॑మరూ॒పం .
అనుస్వారశ్చాం᳚త్యరూ॒పం . బిందురుత్త॑రరూ॒పం . నాదః॑ సంధా॒నం . సꣳహి॑తా సం॒ధిః .
సైషా గణే॑శవి॒ద్యా . గణ॑క ఋ॒షిః . నిచృద్గాయ॑త్రీచ్ఛం॒దః .
గణపతి॑ర్దేవ॒తా . ఓం గం గ॒ణప॑తయే నమః .. 7..

ఏకదం॒తాయ॑ వి॒ద్మహే॑ వక్రతుం॒డాయ॑ ధీమహి . తన్నో॑ దంతిః ప్రచో॒దయా᳚త్ .. 8..

ఏకదం॒తం చ॑తుర్హ॒స్తం॒ పా॒శమం॑కుశ॒ధారి॑ణం . రదం॑ చ॒ వర॑దం హ॒స్తై॒ర్బి॒భ్రాణం॑ మూష॒కధ్వ॑జం .
రక్తం॑ లం॒బోద॑రం శూ॒ర్ప॒క॒ర్ణకం॑ రక్త॒వాస॑సం . రక్త॑గం॒ధాను॑లిప్తాం॒గం॒ ర॒క్తపు॑ష్పైః సు॒పూజి॑తం .
భక్తా॑ను॒కంపి॑నం దే॒వం॒ జ॒గత్కా॑రణ॒మచ్యు॑తం . ఆవి॑ర్భూ॒తం చ॑ సృ॒ష్ట్యా॒దౌ॒ ప్ర॒కృతేః᳚ పురు॒షాత్ప॑రం .
ఏవం॑ ధ్యా॒యతి॑ యో ని॒త్యం॒ స॒ యోగీ॑ యోగి॒నాం వ॑రః .. 9..

నమో వ్రాతపతయే . నమో గణపతయే . నమః ప్రమథపతయే .
నమస్తేఽస్తు లంబోదరాయైకదంతాయ విఘ్నవినాశినే శివసుతాయ శ్రీవరదమూర్తయే॒ నమః॑ .. 10..

ఏతదథర్వశీర్షం॑ యోఽధీ॒తే . స బ్రహ్మభూయా॑య క॒ల్పతే . స సర్వవిఘ్నై᳚ర్న బా॒ధ్యతే .
స సర్వతః సుఖ॑మేధ॒తే . స పంచమహాపాపా᳚త్ ప్రము॒చ్యతే .
సా॒యమ॑ధీయా॒నో॒ దివసకృతం పాపం॑ నాశ॒యతి . ప్రా॒తర॑ధీయా॒నో॒ రాత్రికృతం పాపం॑ నాశ॒యతి .
సాయం ప్రాతః ప్ర॑యుంజా॒నో॒ పాపోఽపా॑పో భ॒వతి . సర్వత్రాధీయానోఽపవి॑ఘ్నో భ॒వతి .
ధర్మార్థకామమోక్షం॑ చ విం॒దతి . ఇదమథర్వశీర్షమశిష్యాయ॑ న దే॒యం .
యో యది మో॑హాద్ దా॒స్యతి స పాపీ॑యాన్ భ॒వతి .
సహస్రావర్తనాద్యం యం కామ॑మధీ॒తే తం తమనే॑న సా॒ధయేత్ .. 11..

అనేన గణపతిమ॑భిషిం॒చతి స వా॑గ్మీ భ॒వతి .
చతుర్థ్యామన॑శ్నన్ జ॒పతి స విద్యా॑వాన్ భ॒వతి . ఇత్యథర్వ॑ణవా॒క్యం .
బ్రహ్మాద్యావర॑ణం వి॒ద్యాన్న బిభేతి కదా॑చనే॒తి .. 12..

యో దూర్వాంకు॑రైర్య॒జతి స వైశ్రవణోప॑మో భ॒వతి .
యో లా॑జైర్య॒జతి స యశో॑వాన్ భ॒వతి . స మేధా॑వాన్ భ॒వతి .
యో మోదకసహస్రే॑ణ య॒జతి స వాంఛితఫలమ॑వాప్నో॒తి .
యః సాజ్య సమి॑ద్భిర్య॒జతి స సర్వం లభతే స స॑ర్వం ల॒భతే .. 13..

అష్టౌ బ్రాహ్మణాన్ సమ్యగ్ గ్రా॑హయి॒త్వా సూర్యవర్చ॑స్వీ భ॒వతి .
సూర్యగ్రహే మ॑హాన॒ద్యాం ప్రతిమాసన్నిధౌ వా జ॒ప్త్వా సిద్ధమం॑త్రో భ॒వతి .
మహావిఘ్నా᳚త్ ప్రము॒చ్యతే . మహాదోషా᳚త్ ప్రము॒చ్యతే . మహాపాపా᳚త్ ప్రము॒చ్యతే .
మహాప్రత్యవాయా᳚త్ ప్రము॒చ్యతే . స సర్వవిద్భవతి స సర్వ॑విద్భ॒వతి .
య ఏ॑వం వే॒ద . ఇత్యు॑ప॒నిష॑త్ .. 14..

ఓం శాంతిః॒ శాంతిః॒ శాంతిః॑ ..

ఓం భ॒ద్రం కర్ణే॑భిః శృణు॒యామ॑ దేవాః . భ॒ద్రం ప॑శ్యేమా॒క్షభి॒ర్యజ॑త్రాః .
స్థి॒రైరంగై᳚స్తుష్టు॒వాꣳ స॑స్త॒నూభిః॑ . వ్యశే॑మ దే॒వహి॑తం॒ యదాయుః॑ .
స్వ॒స్తి న॒ ఇంద్రో॑ వృ॒ద్ధశ్ర॑వాః . స్వ॒స్తి నః॑ పూ॒షా వి॒శ్వవే॑దాః .
స్వ॒స్తి న॒స్తార్క్ష్యో॒ అరి॑ష్టనేమిః . స్వ॒స్తి నో॒ బృహ॒స్పతి॑ర్దధాతు ..

ఓం శాంతిః॒ శాంతిః॒ శాంతిః॑ ..



Encoded by Sunder Hattangadi without Vedic accents (Svaras.)
The accents and re-proofreading by Kirk Wortman, Daya Aithal, NA

