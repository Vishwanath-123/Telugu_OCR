 ఆ నో భద్రాః సూక్తం 

ఆ నో᳚ భ॒ద్రాః క్రత॑వో యంతు వి॒శ్వతోఽద॑బ్ధాసో॒ అప॑రీతాస ఉ॒ద్భిదః॑ .
దే॒వా నో॒ యథా॒ సద॒మిద్ వృ॒ధే అస॒న్నప్రా᳚యువో రక్షి॒తారో᳚ ది॒వేది॑వే .. 1.089.01
దే॒వానాం᳚ భ॒ద్రా సు॑మ॒తిరృ॑జూయ॒తాం దే॒వానాం᳚ రా॒తిర॒భి నో॒ ని వ॑ర్తతాం .
దే॒వానాం᳚ స॒ఖ్యముప॑ సేదిమా వ॒యం దే॒వా న॒ ఆయుః॒ ప్రతి॑రంతు జీ॒వసే॑ .. 1.089.02
తాన్పూర్వ॑యా ని॒విదా᳚ హూమహే వ॒యం భగం᳚ మి॒త్రమది॑తిం॒ దక్ష॑మ॒స్రిధం᳚ .
అ॒ర్య॒మణం॒ వరు॑ణం॒ సోమ॑మ॒శ్వినా॒ సర॑స్వతీ నః సు॒భగా॒ మయ॑స్కరత్ .. 1.089.03
తన్నో॒ వాతో᳚ మయో॒భువా᳚తు భేష॒జం తన్మా॒తా పృ॑థి॒వీ తత్పి॒తా ద్యౌః .
తద్ గ్రావా᳚ణః సోమ॒సుతో᳚ మయో॒భువ॒స్తద॑శ్వినా శృణుతం ధిష్ణ్యా యు॒వం .. 1.089.04
తమీశా᳚నం॒ జగ॑తస్త॒స్థుష॒స్పతిం᳚ ధియంజి॒న్వమవ॑సే హూమహే వ॒యం .
పూ॒షా నో॒ యథా॒ వేద॑సా॒మస॑ద్వృ॒ధే ర॑క్షి॒తా పా॒యురద॑బ్ధః స్వ॒స్తయే᳚ .. 1.089.05
స్వ॒స్తి న॒ ఇంద్రో᳚ వృ॒ద్ధశ్ర॑వాః స్వ॒స్తి నః॑ పూ॒షా వి॒శ్వవే᳚దాః .
స్వ॒స్తి న॒స్తార్క్ష్యో॒ అరి॑ష్టనేమిః స్వ॒స్తి నో॒ బృహ॒స్పతి॑ర్దధాతు .. 1.089.06
పృష॑దశ్వా మ॒రుతః॒ పృశ్ని॑మాతరః శుభం॒యావా᳚నో వి॒దథే᳚షు॒ జగ్మ॑యః .
అ॒గ్ని॒జి॒హ్వా మన॑వః॒ సూర॑చక్షసో॒ విశ్వే᳚ నో దే॒వా అవ॒సా గ॑మన్ని॒హ .. 1.089.07
భ॒ద్రం కర్ణే᳚భిః శృణుయామ దేవా భ॒ద్రం ప॑శ్యేమా॒క్షభి॑ర్యజత్రాః .
స్థి॒రైరంగై᳚స్తుష్టు॒వాంస॑స్త॒నూభి॒ర్వ్య॑శేమ దే॒వహి॑తం॒ యదాయుః॑ .. 1.089.08
శ॒తమిన్ను శ॒రదో॒ అంతి॑ దేవా॒ యత్రా᳚ నశ్చ॒క్రా జ॒రసం᳚ త॒నూనాం᳚ .
పు॒త్రాసో॒ యత్ర॑ పి॒తరో॒ భవం᳚తి॒ మా నో᳚ మ॒ధ్యా రీ᳚రిష॒తాయు॒ర్గంతోః᳚ .. 1.089.09
అది॑తి॒ర్ద్యౌరది॑తిరం॒తరి॑క్ష॒మది॑తిర్మా॒తా స పి॒తా స పు॒త్రః .
విశ్వే᳚ దే॒వా అది॑తిః॒ పంచ॒ జనా॒ అది॑తిర్జా॒తమది॑తి॒ర్జని॑త్వం .. 1.089.10

 ఓం శాంతిః॒ శాంతిః॒ శాంతిః॑ ..


Rigveda Samihita maNDala 1, sUktam 89
Encoded and proofread by Harissh Swaminathan hari.yajurveda at gmail.com

