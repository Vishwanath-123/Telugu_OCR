 స్వస్తిసూక్తం 

ఋగ్వేదసంహితాయాం పంచమం మండలం . ఏకప్ఞ్చాశం సూక్తం .
ఋషిః - స్వస్త్యాత్రేయః, దేవతా - విశ్వే దేవాః, ఛందః - 11 నిచృత్త్రిష్టుప్,
12 త్రిష్టుప్, 13 పంక్తిః, 14, 15 అనుష్టుప్,
స్వరః - 11, 12 ధైవతః, 13 పంచమః, 14, 15 గాంధారః

స్వ॒స్తి నో᳚ మిమీతామ॒శ్వినా॒ భగః॑ స్వ॒స్తి దే॒వ్యది॑తిరన॒ర్వణః॑ .
స్వ॒స్తి పూ॒షా అసు॑రో దధాతు నః స్వ॒స్తి ద్యావా᳚పృథి॒వీ సు॑చే॒తునా᳚ .. 5.051.11
స్వ॒స్తయే᳚ వా॒యుముప॑ బ్రవామహై॒ సోమం᳚ స్వ॒స్తి భువ॑నస్య॒ యస్పతిః॑ .
బృహ॒స్పతిం॒ సర్వ॑గణం స్వ॒స్తయే᳚ స్వ॒స్తయ॑ ఆది॒త్యాసో᳚ భవంతు నః .. 5.051.12
విశ్వే᳚ దే॒వా నో᳚ అ॒ద్యా స్వ॒స్తయే᳚ వైశ్వాన॒రో వసు॑ర॒గ్నిః స్వ॒స్తయే᳚ .
దే॒వా అ॑వంత్వృ॒భవః॑ స్వ॒స్తయే᳚ స్వ॒స్తి నో᳚ రు॒ద్రః పా॒త్వంహ॑సః .. 5.051.13
స్వ॒స్తి మి॑త్రావరుణా స్వ॒స్తి ప॑థ్యే రేవతి .
స్వ॒స్తి న॒ ఇంద్ర॑శ్చా॒గ్నిశ్చ॑ స్వ॒స్తి నో᳚ అదితే కృధి .. 5.051.14
స్వ॒స్తి పంథా॒మను॑ చరేమ సూర్యాచంద్ర॒మసా᳚వివ .
పున॒ర్దద॒తాఘ్న॑తా జాన॒తా సం గ॑మేమహి .. 5.051.15


Recordings include the following, not from Rigveda

స్వ॒స్త్యయ॑నం॒ తార్క్ష్య॒మరి॑ష్టనేమిం మ॒హద్భూ᳚తం వాయ॒సం దే॒వతా᳚నాం .
అ॒సు॒ర॒ఘ్నమింద్ర॑సఖం స॒మత్సు॑ బృ॒హద్యశో॑ నావ॑మి॒వా రు॑హేమ ..

అం॒హో॒ముచ॑మాం॒గి॑రసం॒ గయం᳚ చ స్వ॒స్త్యా᳚త్రే॒యం మన॑సా చ॒ తార్క్ష్యం᳚ .
ప్రయ॑తపాణిః శ॒రణం ప్రప॑ద్యే స్వ॒స్తి సం᳚బా॒ధేష్వభ॑యం నో అస్తు ..

and
స్వ॒స్తి న॒ ఇంద్రో॑ వృ॒ద్ధశ్ర॑వాః స్వ॒స్తి నః॑ పూ॒షా వి॒శ్వవే॑దాః .
స్వ॒స్తి న॒స్తార్క్ష్యో॒ అరి॑ష్టనేమిః స్వ॒స్తి నో॒ బృహ॒స్పతి॑ర్దధాతు .. 1.089.06

ఓం శాంతిః॒ శాంతిః॒ శాంతిః॑ . హరిః ఓం .

స్వరరహితం .

స్వస్తి నో మిమీతామశ్వినా భగః స్వస్తి దేవ్యదితిరనర్వణః .
స్వస్తి పూషా అసురో దధాతు నః స్వస్తి ద్యావాపృథివీ సుచేతునా .. 5.051.11
స్వస్తయే వాయుముప బ్రవామహై సోమం స్వస్తి భువనస్య యస్పతిః .
బృహస్పతిం సర్వగణం స్వస్తయే స్వస్తయ ఆదిత్యాసో భవంతు నః .. 5.051.12
విశ్వే దేవా నో అద్యా స్వస్తయే వైశ్వానరో వసురగ్నిః స్వస్తయే .
దేవా అవంత్వృభవః స్వస్తయే స్వస్తి నో రుద్రః పాత్వంహసః .. 5.051.13
స్వస్తి మిత్రావరుణా స్వస్తి పథ్యే రేవతి .
స్వస్తి న ఇంద్రశ్చాగ్నిశ్చ స్వస్తి నో అదితే కృధి .. 5.051.14
స్వస్తి పంథామను చరేమ సూర్యాచంద్రమసావివ .
పునర్దదతాఘ్నతా జానతా సం గమేమహి .. 5.051.15

స్వస్త్యయనం తార్క్ష్యమరిష్టనేమిం మహద్భూతం వాయసం దేవతానాం .
అసురఘ్నమింద్రసఖం సమత్సు బృహద్యశో నావమివా రుహేమ ..

అంహోముచమాంగిరసం గయం చ స్వస్త్యాత్రేయం మనసా చ తార్క్ష్యం .
ప్రయతపాణిః శరణం ప్రపద్యే స్వస్తి సంబాధేష్వభయం నో అస్తు ..

స్వస్తి న ఇంద్రో వృద్ధశ్రవాః స్వస్తి నః పూషా విశ్వవేదాః .
స్వస్తి నస్తార్క్ష్యో అరిష్టనేమిః స్వస్తి నో బృహస్పతిర్దధాతు .. 1.089.06


