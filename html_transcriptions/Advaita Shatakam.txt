 అద్వైతశతకం 
ప్రణమ్య పరమానందం స్వాత్మానం పరమేశ్వరం .
అద్వైతశతకం వక్ష్యే సర్వవేదాంతసంగ్రహం .. 1..

జ్ఞప్తిరూపో మహాదేవో స్వేచ్ఛయా దేహమావిశన్ .
జీవాత్మేతి శ్రుతౌ ప్రోక్తో దేహో మాయేతి సంజ్ఞితః .. 2..

తస్మాద్దృశ్యమయో దేహో దేహి దృగ్రూప ఉచ్యతే .
ఏవం దృగ్ దృశ్యరూపేణ సంస్థితం భూతమండలం .. 3..

వినా దేహేన జీవాత్మా కించిత్కర్తుం న శక్తిమాన్ .
వినా జోవేన దేహోఽపి జ్ఞాతుం ద్రష్టుం న శక్తిమాన్ .. 4..

తస్మాత్తాదాత్న్తసంబంధం ప్రాప్తో దేహేన చేతనః .
దేహోహమితి నిశ్చిత్య కర్మాణి కురుతే సదా .. 5..

వపుశ్చతుర్విధం ప్రోక్తం మనుష్యాణాం వివేకినాం .
స్థూలం సూక్ష్మం కారణంచ సామాన్యంచేతి నామభిః .. 6..

సంసారార్ణవమగ్నానాం జంతూనామవివేకినాం .
సామాన్యదేహరహితం త్రివిధం వపురూచ్యతే .. 7..

జాగరే స్థూలదేహస్యాత్సూక్ష్మదేహః ప్రకీర్తితః .
స్వప్నే, సుషుప్తౌ దేహశ్చ కారణాక్యః ప్రకీర్తితః .. 8..

దృశ్యరూపమిదం సర్వం దేహ ఇత్యాభిధీయతే .
తత్రవ్యాప్తం పరం జ్యోతిర్దేహోతి పరిగీయతే .. 9..

అయం సామాన్య దేహస్యాత్మనుష్యాణాం వివేకినాం .
సావస్థా హి తురోయారఖ్యా భువనేషు సుదుర్లభా .. 10..

యదా సామన్యదేహేఽస్మిన్ స్థితిః పుంసాభిజాయతే .
తదా యోగీశ్వరో వేదైః పరమాత్మేతి గీయతే .. 11..

యదా స్థూలాదిదేహేషు మనుష్యాణాం స్థితిర్భవేత్ .
జీవాత్మేతి తదా ప్రోక్తః సంకోచగ్రహణాద్బుధైః .. 12..

అయం జీవో హి సంసారే సదాఽసారే పరిభ్రమన్ .
లోకాల్లోకాంతరం గత్వా గర్భపాత్రం విశాత్యసౌ .. 13..

గత్వా గర్భగృహాద్భూయో మానుషం లోకమావిశన్ .
పుత్రోఽయం మమ భార్యేఽయమస్మదీయమిదం ధనం .. 14..

ఇదం గోత్రమిదం మిత్రమస్మదీయమిదం గృహం .
ఇయం మాతా మమ పితా జనా ఏతే మమారయః .. 15..

ఇతి నిశ్చిత్య జీవాత్మా రాగదేషం దినే దినే .
ఏతాన్ ప్రతి కరోత్యేవ స్వాజ్ఞానాదేవ కేవలం .. 16..

ఏకరూపస్య దేవస్య సర్వేషామంతరాత్మనః .
వ్యోమవద్వ్యాప్తదేహస్య బోధరూపస్య సర్వదా .. 17..

కుత్రచిద్దృశ్యరూపస్య మాయాదీనాం పరిగ్రహాత్ .
సర్వస్యాధారరూపస్య మేఘాధీనాం యథా నభః .. 18..

సచ్చిదానందరూపస్య బ్రహ్మరుద్రాదికల్పనాత్ .
విభాగం కురుతే జీవః స్వాఽజ్ఞానాదేవ కేవలం .. 19..

వ్యాప్తరూపస్య దేవస్య సంకోచం దుఃఖమేవ హి .
తదేవ జీవః కురుతే స్వాఽజ్ఞానాదేవ కేవలం .. 20..

అథ సత్యవిహీనానాం కామినాం కామచారిణాం .
స్వధర్మవిముఖానాం చ సంసర్గం కురుతే సదా .. 21..

పునర్వశ్యావశో స్థిత్వా తైస్సార్ధం శ్వఖరాగవత్ .
సర్వధర్మవినిర్ముక్తో దేహో తా ఏవ సేవతే .. 22..

ఆలాపే హరిణాక్షీణాం దర్శనస్పర్శనాదిషు .
హాసభావవిలాసేషు మనః సమ్యఙ్ నిమజ్జతి .. 23..

విషయగ్రహణాజ్జంతోః ప్రద్వేష ఉపజాయతే .
మాతరం పితరం పుత్రం వృద్ధంచాన్యజనాన్ ప్రతి .. 24..

అలబ్ధవిషయో జంతుః చింతయా పరితప్యతే .
శోకమోహభయక్లేశక్రోధలోభాధియుక్తయా .. 25..

లబ్ధే తు పరమప్రీతి సౌభాగ్యశతసంయుతం .
అభిప్రాయశతం ధ్యాత్వా విషయేషు విషజ్యతే .. 26..

అలబ్ధవిషయే లబ్ధే జంతుః శ్రేయో న లభ్యతే .
ఏవం విషయగర్తేషు పరిమజ్జతి మానవః .. 27..

సంపాద్య మిత్రం జీవాత్మా తేషాం దుఃఖం దినే దినే .
మమేతి మన్యతే నిత్యం జన్మాంతరకృతాశ్రుభాత్ .. 28..

ప్రారబ్ధకర్మణాం భుక్తిం కుర్వన్ దేహి దినే దినే .
పౌరుషేణ ప్రయత్నేన కర్మాణి కురుతే సదా .. 29..

సంసారే వర్తమానానాం పుంసాం తేనైవ హేతునా .
శ్రుభాశ్రుభాని కర్మాణి ద్వివిధనీతి సన్మతం .. 30..

శ్రుభాశ్రుభాని కర్మాణి పౌరుషాణి న చేద్యది .
వేదానాం విధివాక్యానాం వ్యర్థత్వం భవతి ధ్రువం .. 31..

న హింస్యాత్సర్వభూతాని న కుర్యాదహితం సతాం .
ఏవమాదీని వాక్యాని వ్యార్థన్యేవ విచారణే .. 32..

అన్యథా విధివాక్యాని ప్రవర్తంతే తు కం ప్రతి .
జీవం ప్రతి ప్రవృత్తిశ్చేత్సోఽపి కర్మవశానుగః .. 33..

కర్మానుసారి జీవశ్చ కర్మాణ్యేవానువర్తతే .
తస్మాద్ధి కర్మాణి క్షీణే తస్య మృత్యుర్భవేద్ధ్రువం .. 34..

యే మూఢా ద్వివిధం కర్మ నాంగీకుర్వంతి మోహతః .
తేషాం హి మరణం మోక్షో లోకాయతికవద్ధ్రువం .. 35..

స్థూలదేహం గృహీత్వైవమనుభూయ శుభాశుభం .
పౌరుషం సూక్ష్మదేహేన భోక్తుమారభతే పునః .. 36..

స్థూలదేహాత్సూక్ష్మదేహవ్యావృత్తిం మరణం స్మృతం .
జీవానాం మృతికాలేఽస్మిన్ సూక్ష్మదేహః ప్రకీర్తితః .. 37..

ప్రారబ్ధకర్మాణాం నాశాత్ ఉపభోగేన చేతనః .
స్థూలదేహాత్సూక్ష్మదేహవ్యావృత్తిం కురుతేఽవశః .. 38..

యథా స్వప్నే స్థూలదేహాత్సూక్ష్మదేహస్థితిర్భవేత్ .
మృతికాలే తథా పుసాం సూక్ష్మదేహస్థితిర్భవేత్ .. 39..

యత్కర్మ కురుతే స్వప్నే సూక్ష్మదేహేన చేతనః .
స్థూలదేహేన జీవాత్మా తదేవ కురుతే తదా .. 40..

స్థూలదేహం విహయైవం గృహీత్వా సూక్ష్మవిగ్రహం .
స్వర్గం వా నరకం వాఽపి జీవాత్మా పరిగచ్ఛతి .. 41..

జీవాత్మా పుణ్యబాహుల్యాత్స్వర్గలోకం యథాక్రమం .
వికాసయతి భోగార్థం స్వరూపే స్వేన చతేసా .. 42..

విశుద్ధం జ్ఞానమేవైకం యథా స్వప్నే త్రిధా భవేత్ .
గ్రాహకగ్రహణాధ్యైశ్చ స్వర్గలోకే తథా భవేత్ .. 43..

యద్యత్స్వప్నప్రపంచస్య చోపాదానం స్వయం భవేత్ .
స్వర్గస్య నరకస్యైవ ఉపాదానం స్వయం భవేత్ .. 44..

జీవాత్మా లింగదేహేన స్వర్గం నరకమేవ వా .
గత్వా మనోమయం పశ్చాదనుభూయ శుభాశుభం .. 45..

ప్రవిశ్య కారణం దేహం పరిపూర్ణం మనోమయం .
మహత్సుఖమవాప్నోతి పరిత్యజ్య పరిశ్రమం .. 46..

విహాయ కారణం దేహం స్వాత్మజ్ఞానమయాద్భుతం .
శుక్లార్తేవే సుసంశుద్ధే గర్భపాత్రే ప్రబుద్ధవాన్ .. 47..

పునర్గర్భగృహాద్బుద్ధ్వా శుద్ధశుక్లార్తవం తదా .
ఉపాధిత్వేన సంగృహ్య దేహమేవ కిలేచ్ఛతి .. 48..

గర్భపాత్రే స్థితం కుర్వన్ బహ్వభద్రావహః పుమాన్ .
మూర్చ్ఛావస్థాం గృహీత్వాదౌ జన్మాంతరసుభాశుభాత్ .. 49..

ప్రవాహతోఽనాదిమయం దేహమేవ పునః పునః .
ధ్యాత్వా ధ్యాత్వా కాలవశాత్ దేహ ఏవ ప్రజాయతే .. 50..

ఉపాధిత్వేన సంగృహ్య స్థితశ్శుక్లార్తవం యదా .
దేహం వినా స్థియస్యాస్య కథం ధ్యానం భవేత్తదా .. 51..

బోధమాత్రైకరూపస్య దేవస్యానందరూపిణః .
స్వస్వరూపేఽపరిచ్ఛేద్యా మాయా స్యాత్పారమేశ్వరీ .. 52..

జ్ఞప్తిరూపస్య దేవస్య జ్ఞప్తిరూపోఽహమేవ హి .
ఇతి జ్ఞానవిహీనస్య బోధో మాయేతి కథ్యతే .. 53..

ఏవం విచారణే మాయా దైవీతి పరికల్పితా .
తయా సంకోచమాత్తస్య బంధోఽనాదిరిహోచ్యతే .. 54..

అనాధ్యంతవతీ మాయా స్థితా మాయావిచారణే .
చరాచరమిదం విశ్వం తత్కార్యత్వాత్తథా భవేత్ .. 55..

అత ఏవ హి దేవస్య సచ్చిదానందరూపిణః .
సప్తయోనిష్వహంభావస్తత్ర తత్ర దృఢం భవేత్ .. 56..

లోకేషు వర్తమానానాం పుంసాం తేన చ హేతునా .
దేహం వినాప్యహంకారో వర్తతే వాసనావశాత్ .. 57..

వృక్షబీజే యథా వృక్షో స్థితశ్శాఖాదిసంయుతః .
తథాహమి స్థితో దేహో హస్తపాదాదిసంయుతః .. 58..

తస్మాద్గర్భస్థితిం కుర్వన్ జీబోఽవిద్యాదిసంయుతః .
అహంకారవశాదేవ దేహ ఏవ ప్రజాయతే .. 59..

దేహి సంపూర్ణదేహోఽసౌ జన్మాంతరశుభాశుభాత్ .
పునర్గర్భగృహాద్గత్వా మూర్చ్ఛామాప సువిస్మితాం .. 60..

ఏవం దేహత్రయే కుర్వన్ స్థితిం దేహి పరిభ్రమన్ .
జీవాత్మేతుచ్యతే సద్భిః సర్వవేదాంతపారగైః .. 61..

ఏవం సంసరతః పుంసః స్వేనార్జితశుభాశుభాత్ .
దేశికాలోకనాదేవ వైరాగ్యం జాయతే హృది .. 62..

ఏవం వైరాగ్యయుక్తస్య పుంసో హృది నిరంతరం .
ఆవిర్బభూవ శుద్ధాత్మా విచారస్సోయమీదృశః .. 63..

ధనేన దుఃఖరోపేణ దుర్లభేనాత్మమృత్యునా .
పుంసాం కా ప్రీతిరేవస్యాత్పాపరూపేణ సర్వదా .. 64..

కిం మే గేహేన కిం భోగైః కిం ధనఈర్ధనదైరపి .
కిం మిత్రబాంధవఈః కార్యం సర్వ కాలవశాదసత్ .. 65..

కిం స్త్రియా పాపరూపిణ్యా కిం పుత్రైర్భందహేతుకైః .
మృత్యునా గృహ్యమాణస్య తైః కిం కార్యం క్షణే క్షణే .. 66..

అతీతా బహవః పుత్రాః దారా జన్మని జన్మని .
ప్రారబ్ధకర్మభోక్తృణాం పుంసాం కిమిహ తైః ఫలం .. 67..

భావేష్వరతియుక్తస్య పుంసస్సత్యార్థభాషిణః .
కోఽహం కథమిదంచేతి చింతా స్యాత్సువ్హిశారదా .. 68..

సా చింతా దేశికం విప్రం వేదశాస్త్రాగమాన్వితం .
బ్రహ్మజ్ఞానవతాం పుంసాం వరం ఘటయతి క్షణాత్ .. 69..

శక్తిపాతపవిత్రోఽయం జీవాత్మా గురువిగ్రహం .
దృష్ట్వా పరవశో భూత్వా నతించకై పునః పునః .. 70..

నత్వా దేవం మహాత్మానం దేశికం కరుణామయం .
స్వస్వరూపం పరిజ్ఞాతుం ప్రాంజలిస్తమభాషత .. 71..

స్వరూపం పరమానందం జ్ఞాతుభిచ్ఛామి దేశిక .
సంసారాబ్ధితితీర్షూణాం కర్ణధారోఽసి దేహినాం .. 72..

ఇతి పృష్టో విరక్తేన శిష్యేణ పరమార్థవిత్ .
స్వస్వరూపం పాం ధ్యాయన్ దేశికస్తమభాషత .. 73..

యమాశ్రిత్య ప్రవర్తంతే జనాస్సర్వే నిరంతరం .
స్వరూపమితి తం విద్యాత్కరణైశ్చక్షురాదిభిః .. 74..

జాగ్రత్కాలే యమాశ్రిత్య స్థూలదేహః ప్రబర్తతే .
సూక్ష్మదేహస్తథా స్వప్నే స్వరూపం తం విదుర్బుధాః .. 75..

సుషూప్తౌ తు యమాశ్రిత్య భాసతే కారణం వపుః .
స్వాజ్ఞానమయమవ్యక్తం స్వరూపమవధారయ .. 76..

యో జాగ్రదాదిభేదేన మిథ్యారూపేణ భాసతే .
తేషాం ద్రష్టృస్వరూపేణ స ఏవ పరమేశ్వరః .. 77..

స ఏవ త్వం శివో విష్ణురగ్నిరింద్రచతుర్ముఖః .
స ఏవ సూర్యస్సోమశ్చ సః శాస్తా స వినాయకః .. 78..

వాణీ శ్రీగిరిజా దుర్గా దేవీ చేత్యాదినామభిః .
విభిద్య ప్రోచ్యతే ప్రాజ్ఞైర్మతిభేదేన నాన్యథా .. 79..

ఏకరూపం సమాశ్రిత్య సంకల్పంచ వికల్పకం .
యదా కరోత్యసౌ దేహీ మన ఇత్యుచ్యతే తదా .. 80..

సంశయం పరిత్యజ్యం చ రూపం ప్రత్యవధారితః .
యస్మిన్ కాలే ప్రత్యగాత్మా బుద్ధిరిత్యుచ్యతే తదా .. 81..

యదాఽసౌ స్వపరామర్శాదిదమిత్థమితి స్ఫుటం .
రూపం ప్రతి విజానాతి తదాహంకారవాన్ భవేత్ .. 82..

యదా హస్తః కర ఇతి బాహోః పర్యాయ ఏవ హి .
మనోబుద్ధిరహంకారశ్చిత్తం చేతి తథాత్మనః .. 83..

యథావహ్నోర్వర్తిభేదాత్ ఇక్షోః పాకవిశేషతః .
నామరూపాత్మకో భేదః స తథా జీవస్య నాన్యథా .. 84..

యథా క్షీరే ఘృతం వ్యాప్త తథ్యా దృశ్యే పరః పుమాన్ .
ఉపాధిభేదాత్భేదస్స్యాత్ తస్మాదేకస్య నాన్యథా .. 85..

ఏకరూపో మహాదేవః సర్వభూతేష్వవస్థితః .
ఏకరూపో మహాకాశో ఘటాదిషు యథా స్థితః .. 86..

పృథక్ పృథక్ స్థితానాంచ దేహానామవివాదతః .
పాణిపాదాదియుక్తానాం భేదో నాస్తి విచారణే .. 87..

చరాచరమిదం విశ్వం పంచభూతాత్మకం స్మృతం .
దేహానాం పంచభూతానాం భేదో నాస్తి తథాస్థితే .. 87..

మృన్మయత్వాద్ఘటాదీనాం యథా భేదో న విద్యతే .
పంచభూతాత్మకత్వేన దేహానాంచ తథైవ చ .. 89..

ఏవం విచారణే తాత నాస్తి భేదః కదాచన .
దేహానాం పంచభూతానాం జడానామాశునాశినాం .. 90..

నవప్రదేశమాత్రోఽయం హస్తపాదాదిమానహం .
ఇతి నిశ్చయవాన్ లోకే జీవ ఇత్యభిధీయతే .. 91..

సర్వత్ర పరిపూర్ణోఽహమయం దేహో సమేతి చ .
ఇతి నిశ్చయవానంతః పరమాత్మేతి కథ్యతే .. 92..

ఏవం స్థితే న భేదస్స్యాత్జీవాత్మపరమాత్మనోః .
తయోరభేద ఏవ స్యాత్చిత్స్వరూపావిశేషతః .. 13..

దేహసాక్షీ ప్రాణ ఏవ ఇతి చేత్తన్న సంగతం .
సుషుప్తౌ సర్వదేహానాం జడత్వాదేవ నాన్యథా .. 14..

స్వవ్యాపారకృతే ప్రాణో దేహోపరతిదర్శనాత్ .
దేహస్య కర్తా న ప్రాణ ఇత్యేవమవధారయ .. 95..

యచ్చింత్యతే భూపతినా తత్కుర్వంత్యనుజీవినః .
తస్మాత్ప్రాణో న కర్తా స్యాదితి లోకేషు దర్శనాత్ .. 96..

దేహత్రయసముద్భూతాం వాసనాం సంపరిత్యజన్ .
పరిగృహ్య పరం దేహం పరిపూర్ణం పరో భవ .. 97..

పరిపూర్ణమయం రూపం పరిగృహ్య శుభశుభం .
నిత్యనైమిత్తికం కర్మ సదా కుర్వన్న లిత్యతే .. 98..

కృతాని వాఙ్మనః కాయైర్లోకే కర్మాణి జంతుభిః .
తోషామన్యతమత్వేన కథం కర్తా భవిష్యతి .. 99..

సర్వత్రావస్థితం శాంతం స్వస్వరూపాభిధం శివం .
అనుభూయ వపుస్త్యక్త్వా జ్ఞాప్తిమాత్రమయో భవ .. 100..

ఇతి శ్రీగంగాధరాశాస్త్రిణా విరచితం అద్వైతశతకం సంపూర్ణం .



Encoded and proofread by Naveen Sankar

