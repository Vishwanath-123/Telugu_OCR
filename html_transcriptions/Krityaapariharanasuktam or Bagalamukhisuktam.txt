 కృత్యాపరిహరణసూక్తం బగలాముఖీసూక్తం చ 

31 అథర్వవేదాంతర్గతం ఏకత్రింశం సూక్తం
ఋషిః శుక్రః .. దేవతా కృత్యాప్రతిహరణం అథవా కృత్యాదూషణ ..

ఛందః 1-10 అనుష్టుప్, 11 బృహతీగర్భాఽనుష్టుప్, 12 పథ్యాబృహతీ ..

యాం తే॑ చ॒క్రురా॒మే పాత్రే॒ యాం చ॒క్రుర్మి॒శ్రధా॑న్యే .
ఆ॒మే మాం॒సే కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 1..

యాం తే॑ చ॒క్రుః కృ॑క॒వాకా॑వ॒జే వా॒ యాం కు॑రీ॒రిణి॑ .
అవ్యాం॑ తే॑ కృత్యాం యాం చ॒క్రుః పునః॒ ప్రతి॑ హరామి॒ తాం .. 2..

యాం తే॑ చ॒క్రురేక॑శఫే పశూ॒నాముభ॒యాద॑తి .
గ॒ర్ద॒భే కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 3..

యాం తే॑ చ॒క్రుర॑మూ॒లాయాం॑ వల॒గం వా॑ నరా॒చ్యాం .
క్షేత్రే॑ తే॑ కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 4..

యాం తే॑ చ॒క్రుర్గార్హ॑పత్యే పూర్వా॒గ్నావు॒త దు॒శ్చితః॑ .
శాలా॑యాం కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 5..

యాం తే॑ చ॒క్రుః స॒భాయాం॒ యాం చ॒క్రుర॑ధి॒దేవ॑నే .
అ॒క్షేషు॑ కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 6..

యాం తే॑ చ॒క్రుః సేనా॑యాం॒ యాం చ॒క్రురి॑ష్వాయు॒ధే .
దుం॒దు॒భౌ కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 7..

యాం తే॑ కృ॒త్యాం కూపే॑ఽవద॒ధుః శ్మ॑శా॒నే వా॑ నిచ॒ఖ్నుః .
సద్మ॑ని కృ॒త్యాం యాం చ॒క్రుః పునః॒ ప్రతి॑ హరామి॒ తాం .. 8..

యాం తే॑ చ॒క్రుః పు॑రుషా॒స్థే అ॒గ్నౌ సంక॑సుకే చ॒ యాం .
మ్రో॒కం ని॑ర్దా॒హం క్ర॒వ్యాదం॒ పునః॒ ప్రతి॑ హరామి॒ తాం .. 9..

అప॑థే॒నా జ॑భారైణాం॒ తాం ప॒థేతః ప్ర హి॑ణ్మసి .
అధీ॑రో మర్యా॒ధీరే॑భ్యః॒ సం జ॑భా॒రాచి॑త్త్యా .. 10..

యశ్చ॒కార॒ న శ॒శాక॒ కర్తుం॑ శ॒శ్రే పాద॑మం॒గురిం॑ .
చ॒కార॑ భ॒ద్రమ॒స్మభ్య॑మభ॒గో భగ॑వద్భ్యః .. 11..

కృ॒త్యా॒కృతం॑ వల॒గినం॑ మూ॒లినం॑ శపథే॒య్యం .
ఇంద్ర॒స్తం హం॑తు మహ॒తా వ॒ధేనా॒గ్నిర్వి॑ధ్యత్వ॒స్తయా॑ .. 12..

ఇతి ద్వాదశః ప్రపాఠకః ..  ఇతి పంచమం కాండం ..



స్వరరహితం కృత్యాపరిహరణసూక్తం బగలాముఖీసూక్తం

యాం తే చక్రురామే పాత్రే యాం చక్రుర్మిశ్రధాన్యే .
ఆమే మాంసే కృత్యాం యాం చక్రుః పునః ప్రతి హరామి తాం .. 1..

యాం తే చక్రుః కృకవాకావజే వా యాం కురీరిణి .
అవ్యాం తే కృత్యాం యాం చక్రుః పునః ప్రతి హరామి తాం .. 2..

యాం తే చక్రురేకశఫే పశూనాముభయాదతి .
గర్దభే కృత్యాం యాం చక్రుః పునః ప్రతి హరామి తాం .. 3..

యాం తే చక్రురమూలాయాం వలగం వా నరాచ్యాం .
క్షేత్రే తే కృత్యాం యాం చక్రుః పునః ప్రతి హరామి తాం .. 4..

యాం తే చక్రుర్గార్హపత్యే పూర్వాగ్నావుత దుశ్చితః .
శాలాయాం కృత్యాం యాం చక్రుః పునః ప్రతి హరామి తాం .. 5..

యాం తే చక్రుః సభాయాం యాం చక్రురధిదేవనే .
అక్షేషు కృత్యాం యాం చక్రుః పునః ప్రతి హరామి తాం .. 6..

యాం తే చక్రుః సేనాయాం యాం చక్రురిష్వాయుధే .
దుందుభౌ కృత్యాం యాం చక్రుః పునః ప్రతి హరామి తాం .. 7..

యాం తే కృత్యాం కూపేఽవదధుః శ్మశానే వా నిచఖ్నుః .
సద్మని కృత్యాం యాం చక్రుః పునః ప్రతి హరామి తాం .. 8..

యాం తే చక్రుః పురుషాస్థే అగ్నౌ సంకసుకే చ యాం .
మ్రోకం నిర్దాహం క్రవ్యాదం పునః ప్రతి హరామి తాం .. 9..

అపథేనా జభారైణాం తాం పథేతః ప్ర హిణ్మసి .
అధీరో మర్యాధీరేభ్యః సం జభారాచిత్త్యా .. 10..

యశ్చకార న శశాక కర్తుం శశ్రే పాదమంగురిం .
చకార భద్రమస్మభ్యమభగో భగవద్భ్యః .. 11..

కృత్యాకృతం వలగినం మూలినం శపథేయ్యం .
ఇంద్రస్తం హంతు మహతా వధేనాగ్నిర్విధ్యత్వస్తయా .. 12..

ఇతి ద్వాదశః ప్రపాఠకః ..  ఇతి పంచమం కాండం ..

ఇతి కృత్యాపరిహరణసూక్తం బగలాముఖీసూక్తం .

NA
Atharvaveda 5.31
Hindi
http://literature.awgp.org/hindibook/vedPuran Darshan/atharvaved/athaveda1b.34
English translation Griffiths 
http://www.sacred-texts.com/hin/av/av05031tm

This is also known as kRityaanAshaka shrIbagalA sUktam

