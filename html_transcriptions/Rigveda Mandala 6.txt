 ఋగ్వేదః మండలం 6 
త్వం హ్య॑గ్నే ప్రథ॒మో మ॒నోతా॒స్యా ధి॒యో అభ॑వో దస్మ॒ హోతా॑ .
త్వం సీం॑ వృషన్నకృణోర్దు॒ష్టరీ॑తు॒ సహో॒ విశ్వ॑స్మై॒ సహ॑సే॒ సహ॑ధ్యై .. 6.001.01
అధా॒ హోతా॒ న్య॑సీదో॒ యజీ॑యాని॒ళస్ప॒ద ఇ॒షయ॒న్నీడ్యః॒ సన్ .
తం త్వా॒ నరః॑ ప్రథ॒మం దే॑వ॒యంతో॑ మ॒హో రా॒యే చి॒తయం॑తో॒ అను॑ గ్మన్ .. 6.001.02
వృ॒తేవ॒ యంతం॑ బ॒హుభి॑ర్వస॒వ్యై॒3॒॑స్త్వే ర॒యిం జా॑గృ॒వాంసో॒ అను॑ గ్మన్ .
రుశం॑తమ॒గ్నిం ద॑ర్శ॒తం బృ॒హంతం॑ వ॒పావం॑తం వి॒శ్వహా॑ దీది॒వాంసం॑ .. 6.001.03
ప॒దం దే॒వస్య॒ నమ॑సా॒ వ్యంతః॑ శ్రవ॒స్యవః॒ శ్రవ॑ ఆప॒న్నమృ॑క్తం .
నామా॑ని చిద్దధిరే య॒జ్ఞియా॑ని భ॒ద్రాయాం॑ తే రణయంత॒ సందృ॑ష్టౌ .. 6.001.04
త్వాం వ॑ర్ధంతి క్షి॒తయః॑ పృథి॒వ్యాం త్వాం రాయ॑ ఉ॒భయా॑సో॒ జనా॑నాం .
త్వం త్రా॒తా త॑రణే॒ చేత్యో॑ భూః పి॒తా మా॒తా సద॒మిన్మాను॑షాణాం .. 6.001.05
స॒ప॒ర్యేణ్యః॒ స ప్రి॒యో వి॒క్ష్వ1॒॑గ్నిర్హోతా॑ మం॒ద్రో ని ష॑సాదా॒ యజీ॑యాన్ .
తం త్వా॑ వ॒యం దమ॒ ఆ దీ॑ది॒వాంస॒ముప॑ జ్ఞు॒బాధో॒ నమ॑సా సదేమ .. 6.001.06
తం త్వా॑ వ॒యం సు॒ధ్యో॒3॒॑ నవ్య॑మగ్నే సుమ్నా॒యవ॑ ఈమహే దేవ॒యంతః॑ .
త్వం విశో॑ అనయో॒ దీద్యా॑నో ది॒వో అ॑గ్నే బృహ॒తా రో॑చ॒నేన॑ .. 6.001.07
వి॒శాం క॒విం వి॒శ్పతిం॒ శశ్వ॑తీనాం ని॒తోశ॑నం వృష॒భం చ॑ర్షణీ॒నాం .
ప్రేతీ॑షణిమి॒షయం॑తం పావ॒కం రాజం॑తమ॒గ్నిం య॑జ॒తం ర॑యీ॒ణాం .. 6.001.08
సో అ॑గ్న ఈజే శశ॒మే చ॒ మర్తో॒ యస్త॒ ఆన॑ట్ స॒మిధా॑ హ॒వ్యదా॑తిం .
య ఆహు॑తిం॒ పరి॒ వేదా॒ నమో॑భి॒ర్విశ్వేత్స వా॒మా ద॑ధతే॒ త్వోతః॑ .. 6.001.09
అ॒స్మా ఉ॑ తే॒ మహి॑ మ॒హే వి॑ధేమ॒ నమో॑భిరగ్నే స॒మిధో॒త హ॒వ్యైః .
వేదీ॑ సూనో సహసో గీ॒ర్భిరు॒క్థైరా తే॑ భ॒ద్రాయాం॑ సుమ॒తౌ య॑తేమ .. 6.001.10
ఆ యస్త॒తంథ॒ రోద॑సీ॒ వి భా॒సా శ్రవో॑భిశ్చ శ్రవ॒స్య1॒॑స్తరు॑త్రః .
బృ॒హద్భి॒ర్వాజైః॒ స్థవి॑రేభిర॒స్మే రే॒వద్భి॑రగ్నే విత॒రం వి భా॑హి .. 6.001.11
నృ॒వద్వ॑సో॒ సద॒మిద్ధే॑హ్య॒స్మే భూరి॑ తో॒కాయ॒ తన॑యాయ ప॒శ్వః .
పూ॒ర్వీరిషో॑ బృహ॒తీరా॒రేఅ॑ఘా అ॒స్మే భ॒ద్రా సౌ॑శ్రవ॒సాని॑ సంతు .. 6.001.12
పు॒రూణ్య॑గ్నే పురు॒ధా త్వా॒యా వసూ॑ని రాజన్వ॒సుతా॑ తే అశ్యాం .
పు॒రూణి॒ హి త్వే పు॑రువార॒ సంత్యగ్నే॒ వసు॑ విధ॒తే రాజ॑ని॒ త్వే .. 6.001.13

త్వం హి క్షైత॑వ॒ద్యశోఽగ్నే॑ మి॒త్రో న పత్య॑సే .
త్వం వి॑చర్షణే॒ శ్రవో॒ వసో॑ పు॒ష్టిం న పు॑ష్యసి .. 6.002.01
త్వాం హి ష్మా॑ చర్ష॒ణయో॑ య॒జ్ఞేభి॑ర్గీ॒ర్భిరీళ॑తే .
త్వాం వా॒జీ యా॑త్యవృ॒కో ర॑జ॒స్తూర్వి॒శ్వచ॑ర్షణిః .. 6.002.02
స॒జోష॑స్త్వా ది॒వో నరో॑ య॒జ్ఞస్య॑ కే॒తుమిం॑ధతే .
యద్ధ॒ స్య మాను॑షో॒ జనః॑ సుమ్నా॒యుర్జు॒హ్వే అ॑ధ్వ॒రే .. 6.002.03
ఋధ॒ద్యస్తే॑ సు॒దాన॑వే ధి॒యా మర్తః॑ శ॒శమ॑తే .
ఊ॒తీ ష బృ॑హ॒తో ది॒వో ద్వి॒షో అంహో॒ న త॑రతి .. 6.002.04
స॒మిధా॒ యస్త॒ ఆహు॑తిం॒ నిశి॑తిం॒ మర్త్యో॒ నశ॑త్ .
వ॒యావం॑తం॒ స పు॑ష్యతి॒ క్షయ॑మగ్నే శ॒తాయు॑షం .. 6.002.05
త్వే॒షస్తే॑ ధూ॒మ ఋ॑ణ్వతి ది॒వి షంఛు॒క్ర ఆత॑తః .
సూరో॒ న హి ద్యు॒తా త్వం కృ॒పా పా॑వక॒ రోచ॑సే .. 6.002.06
అధా॒ హి వి॒క్ష్వీడ్యోఽసి॑ ప్రి॒యో నో॒ అతి॑థిః .
ర॒ణ్వః పు॒రీ॑వ॒ జూర్యః॑ సూ॒నుర్న త్ర॑య॒యాయ్యః॑ .. 6.002.07
క్రత్వా॒ హి ద్రోణే॑ అ॒జ్యసేఽగ్నే॑ వా॒జీ న కృత్వ్యః॑ .
పరి॑జ్మేవ స్వ॒ధా గయోఽత్యో॒ న హ్వా॒ర్యః శిశుః॑ .. 6.002.08
త్వం త్యా చి॒దచ్యు॒తాగ్నే॑ ప॒శుర్న యవ॑సే .
ధామా॑ హ॒ యత్తే॑ అజర॒ వనా॑ వృ॒శ్చంతి॒ శిక్వ॑సః .. 6.002.09
వేషి॒ హ్య॑ధ్వరీయ॒తామగ్నే॒ హోతా॒ దమే॑ వి॒శాం .
స॒మృధో॑ విశ్పతే కృణు జు॒షస్వ॑ హ॒వ్యమం॑గిరః .. 6.002.10
అచ్ఛా॑ నో మిత్రమహో దేవ దే॒వానగ్నే॒ వోచః॑ సుమ॒తిం రోద॑స్యోః .
వీ॒హి స్వ॒స్తిం సు॑క్షి॒తిం ది॒వో నౄంద్వి॒షో అంహాం॑సి దురి॒తా త॑రేమ॒ తా త॑రేమ॒ తవావ॑సా తరేమ .. 6.002.11

అగ్నే॒ స క్షే॑షదృత॒పా ఋ॑తే॒జా ఉ॒రు జ్యోతి॑ర్నశతే దేవ॒యుష్టే॑ .
యం త్వం మి॒త్రేణ॒ వరు॑ణః స॒జోషా॒ దేవ॒ పాసి॒ త్యజ॑సా॒ మర్త॒మంహః॑ .. 6.003.01
ఈ॒జే య॒జ్ఞేభిః॑ శశ॒మే శమీ॑భిరృ॒ధద్వా॑రాయా॒గ్నయే॑ దదాశ .
ఏ॒వా చ॒న తం య॒శసా॒మజు॑ష్టి॒ర్నాంహో॒ మర్తం॑ నశతే॒ న ప్రదృ॑ప్తిః .. 6.003.02
సూరో॒ న యస్య॑ దృశ॒తిర॑రే॒పా భీ॒మా యదేతి॑ శుచ॒తస్త॒ ఆ ధీః .
హేష॑స్వతః శు॒రుధో॒ నాయమ॒క్తోః కుత్రా॑ చిద్ర॒ణ్వో వ॑స॒తిర్వ॑నే॒జాః .. 6.003.03
తి॒గ్మం చి॒దేమ॒ మహి॒ వర్పో॑ అస్య॒ భస॒దశ్వో॒ న య॑మసా॒న ఆ॒సా .
వి॒జేహ॑మానః పర॒శుర్న జి॒హ్వాం ద్ర॒విర్న ద్రా॑వయతి॒ దారు॒ ధక్ష॑త్ .. 6.003.04
స ఇదస్తే॑వ॒ ప్రతి॑ ధాదసి॒ష్యంఛిశీ॑త॒ తేజోఽయ॑సో॒ న ధారాం॑ .
చి॒త్రధ్ర॑జతిరర॒తిర్యో అ॒క్తోర్వేర్న ద్రు॒షద్వా॑ రఘు॒పత్మ॑జంహాః .. 6.003.05
స ఈం॑ రే॒భో న ప్రతి॑ వస్త ఉ॒స్రాః శో॒చిషా॑ రారపీతి మి॒త్రమ॑హాః .
నక్తం॒ య ఈ॑మరు॒షో యో దివా॒ నౄనమ॑ర్త్యో అరు॒షో యో దివా॒ నౄన్ .. 6.003.06
ది॒వో న యస్య॑ విధ॒తో నవీ॑నో॒ద్వృషా॑ రు॒క్ష ఓష॑ధీషు నూనోత్ .
ఘృణా॒ న యో ధ్రజ॑సా॒ పత్మ॑నా॒ యన్నా రోద॑సీ॒ వసు॑నా॒ దం సు॒పత్నీ॑ .. 6.003.07
ధాయో॑భిర్వా॒ యో యుజ్యే॑భిర॒ర్కైర్వి॒ద్యున్న ద॑విద్యో॒త్స్వేభిః॒ శుష్మైః॑ .
శర్ధో॑ వా॒ యో మ॒రుతాం॑ త॒తక్ష॑ ఋ॒భుర్న త్వే॒షో ర॑భసా॒నో అ॑ద్యౌత్ .. 6.003.08

యథా॑ హోత॒ర్మను॑షో దే॒వతా॑తా య॒జ్ఞేభిః॑ సూనో సహసో॒ యజా॑సి .
ఏ॒వా నో॑ అ॒ద్య స॑మ॒నా స॑మా॒నాను॒శన్న॑గ్న ఉశ॒తో య॑క్షి దే॒వాన్ .. 6.004.01
స నో॑ వి॒భావా॑ చ॒క్షణి॒ర్న వస్తో॑ర॒గ్నిర్వం॒దారు॒ వేద్య॒శ్చనో॑ ధాత్ .
వి॒శ్వాయు॒ర్యో అ॒మృతో॒ మర్త్యే॑షూష॒ర్భుద్భూదతి॑థిర్జా॒తవే॑దాః .. 6.004.02
ద్యావో॒ న యస్య॑ ప॒నయం॒త్యభ్వం॒ భాసాం॑సి వస్తే॒ సూర్యో॒ న శు॒క్రః .
వి య ఇ॒నోత్య॒జరః॑ పావ॒కోఽశ్న॑స్య చిచ్ఛిశ్నథత్పూ॒ర్వ్యాణి॑ .. 6.004.03
వ॒ద్మా హి సూ॑నో॒ అస్య॑ద్మ॒సద్వా॑ చ॒క్రే అ॒గ్నిర్జ॒నుషాజ్మాన్నం॑ .
స త్వం న॑ ఊర్జసన॒ ఊర్జం॑ ధా॒ రాజే॑వ జేరవృ॒కే క్షే॑ష్యం॒తః .. 6.004.04
నితి॑క్తి॒ యో వా॑ర॒ణమన్న॒మత్తి॑ వా॒యుర్న రాష్ట్ర్యత్యే॑త్య॒క్తూన్ .
తు॒ర్యామ॒ యస్త॑ ఆ॒దిశా॒మరా॑తీ॒రత్యో॒ న హ్రుతః॒ పత॑తః పరి॒హ్రుత్ .. 6.004.05
ఆ సూర్యో॒ న భా॑ను॒మద్భి॑ర॒ర్కైరగ్నే॑ త॒తంథ॒ రోద॑సీ॒ వి భా॒సా .
చి॒త్రో న॑య॒త్పరి॒ తమాం॑స్య॒క్తః శో॒చిషా॒ పత్మ॑న్నౌశి॒జో న దీయ॑న్ .. 6.004.06
త్వాం హి మం॒ద్రత॑మమర్కశో॒కైర్వ॑వృ॒మహే॒ మహి॑ నః॒ శ్రోష్య॑గ్నే .
ఇంద్రం॒ న త్వా॒ శవ॑సా దే॒వతా॑ వా॒యుం పృ॑ణంతి॒ రాధ॑సా॒ నృత॑మాః .. 6.004.07
నూ నో॑ అగ్నేఽవృ॒కేభిః॑ స్వ॒స్తి వేషి॑ రా॒యః ప॒థిభిః॒ పర్ష్యంహః॑ .
తా సూ॒రిభ్యో॑ గృణ॒తే రా॑సి సు॒మ్నం మదే॑మ శ॒తహి॑మాః సు॒వీరాః॑ .. 6.004.08

హు॒వే వః॑ సూ॒నుం సహ॑సో॒ యువా॑న॒మద్రో॑ఘవాచం మ॒తిభి॒ర్యవి॑ష్ఠం .
య ఇన్వ॑తి॒ ద్రవి॑ణాని॒ ప్రచే॑తా వి॒శ్వవా॑రాణి పురు॒వారో॑ అ॒ధ్రుక్ .. 6.005.01
త్వే వసూ॑ని పుర్వణీక హోతర్దో॒షా వస్తో॒రేరి॑రే య॒జ్ఞియా॑సః .
క్షామే॑వ॒ విశ్వా॒ భువ॑నాని॒ యస్మి॒న్సం సౌభ॑గాని దధి॒రే పా॑వ॒కే .. 6.005.02
త్వం వి॒క్షు ప్ర॒దివః॑ సీద ఆ॒సు క్రత్వా॑ ర॒థీర॑భవో॒ వార్యా॑ణాం .
అత॑ ఇనోషి విధ॒తే చి॑కిత్వో॒ వ్యా॑ను॒షగ్జా॑తవేదో॒ వసూ॑ని .. 6.005.03
యో నః॒ సను॑త్యో అభి॒దాస॑దగ్నే॒ యో అంత॑రో మిత్రమహో వను॒ష్యాత్ .
తమ॒జరే॑భి॒ర్వృష॑భి॒స్తవ॒ స్వైస్తపా॑ తపిష్ఠ॒ తప॑సా॒ తప॑స్వాన్ .. 6.005.04
యస్తే॑ య॒జ్ఞేన॑ స॒మిధా॒ య ఉ॒క్థైర॒ర్కేభిః॑ సూనో సహసో॒ దదా॑శత్ .
స మర్త్యే॑ష్వమృత॒ ప్రచే॑తా రా॒యా ద్యు॒మ్నేన॒ శ్రవ॑సా॒ వి భా॑తి .. 6.005.05
స తత్కృ॑ధీషి॒తస్తూయ॑మగ్నే॒ స్పృధో॑ బాధస్వ॒ సహ॑సా॒ సహ॑స్వాన్ .
యచ్ఛ॒స్యసే॒ ద్యుభి॑ర॒క్తో వచో॑భి॒స్తజ్జు॑షస్వ జరి॒తుర్ఘోషి॒ మన్మ॑ .. 6.005.06
అ॒శ్యామ॒ తం కామ॑మగ్నే॒ తవో॒తీ అ॒శ్యామ॑ ర॒యిం ర॑యివః సు॒వీరం॑ .
అ॒శ్యామ॒ వాజ॑మ॒భి వా॒జయం॑తో॒ఽశ్యామ॑ ద్యు॒మ్నమ॑జరా॒జరం॑ తే .. 6.005.07

ప్ర నవ్య॑సా॒ సహ॑సః సూ॒నుమచ్ఛా॑ య॒జ్ఞేన॑ గా॒తుమవ॑ ఇ॒చ్ఛమా॑నః .
వృ॒శ్చద్వ॑నం కృ॒ష్ణయా॑మం॒ రుశం॑తం వీ॒తీ హోతా॑రం ది॒వ్యం జి॑గాతి .. 6.006.01
స శ్వి॑తా॒నస్త॑న్య॒తూ రో॑చన॒స్థా అ॒జరే॑భి॒ర్నాన॑దద్భి॒ర్యవి॑ష్ఠః .
యః పా॑వ॒కః పు॑రు॒తమః॑ పు॒రూణి॑ పృ॒థూన్య॒గ్నిర॑ను॒యాతి॒ భర్వ॑న్ .. 6.006.02
వి తే॒ విష్వ॒గ్వాత॑జూతాసో అగ్నే॒ భామా॑సః శుచే॒ శుచ॑యశ్చరంతి .
తు॒వి॒మ్ర॒క్షాసో॑ ది॒వ్యా నవ॑గ్వా॒ వనా॑ వనంతి ధృష॒తా రు॒జంతః॑ .. 6.006.03
యే తే॑ శు॒క్రాసః॒ శుచ॑యః శుచిష్మః॒ క్షాం వపం॑తి॒ విషి॑తాసో॒ అశ్వాః॑ .
అధ॑ భ్ర॒మస్త॑ ఉర్వి॒యా వి భా॑తి యా॒తయ॑మానో॒ అధి॒ సాను॒ పృశ్నేః॑ .. 6.006.04
అధ॑ జి॒హ్వా పా॑పతీతి॒ ప్ర వృష్ణో॑ గోషు॒యుధో॒ నాశనిః॑ సృజా॒నా .
శూర॑స్యేవ॒ ప్రసి॑తిః క్షా॒తిర॒గ్నేర్దు॒ర్వర్తు॑ర్భీ॒మో ద॑యతే॒ వనా॑ని .. 6.006.05
ఆ భా॒నునా॒ పార్థి॑వాని॒ జ్రయాం॑సి మ॒హస్తో॒దస్య॑ ధృష॒తా త॑తంథ .
స బా॑ధ॒స్వాప॑ భ॒యా సహో॑భిః॒ స్పృధో॑ వను॒ష్యన్వ॒నుషో॒ ని జూ॑ర్వ .. 6.006.06
స చి॑త్ర చి॒త్రం చి॒తయం॑తమ॒స్మే చిత్ర॑క్షత్ర చి॒త్రత॑మం వయో॒ధాం .
చం॒ద్రం ర॒యిం పు॑రు॒వీరం॑ బృ॒హంతం॒ చంద్ర॑ చం॒ద్రాభి॑ర్గృణ॒తే యు॑వస్వ .. 6.006.07

మూ॒ర్ధానం॑ ది॒వో అ॑ర॒తిం పృ॑థి॒వ్యా వై॑శ్వాన॒రమృ॒త ఆ జా॒తమ॒గ్నిం .
క॒విం స॒మ్రాజ॒మతి॑థిం॒ జనా॑నామా॒సన్నా పాత్రం॑ జనయంత దే॒వాః .. 6.007.01
నాభిం॑ య॒జ్ఞానాం॒ సద॑నం రయీ॒ణాం మ॒హామా॑హా॒వమ॒భి సం న॑వంత .
వై॒శ్వా॒న॒రం ర॒థ్య॑మధ్వ॒రాణాం॑ య॒జ్ఞస్య॑ కే॒తుం జ॑నయంత దే॒వాః .. 6.007.02
త్వద్విప్రో॑ జాయతే వా॒జ్య॑గ్నే॒ త్వద్వీ॒రాసో॑ అభిమాతి॒షాహః॑ .
వైశ్వా॑నర॒ త్వమ॒స్మాసు॑ ధేహి॒ వసూ॑ని రాజన్స్పృహ॒యాయ్యా॑ణి .. 6.007.03
త్వాం విశ్వే॑ అమృత॒ జాయ॑మానం॒ శిశుం॒ న దే॒వా అ॒భి సం న॑వంతే .
తవ॒ క్రతు॑భిరమృత॒త్వమా॑య॒న్వైశ్వా॑నర॒ యత్పి॒త్రోరదీ॑దేః .. 6.007.04
వైశ్వా॑నర॒ తవ॒ తాని॑ వ్ర॒తాని॑ మ॒హాన్య॑గ్నే॒ నకి॒రా ద॑ధర్ష .
యజ్జాయ॑మానః పి॒త్రోరు॒పస్థేఽవిం॑దః కే॒తుం వ॒యునే॒ష్వహ్నాం॑ .. 6.007.05
వై॒శ్వా॒న॒రస్య॒ విమి॑తాని॒ చక్ష॑సా॒ సానూ॑ని ది॒వో అ॒మృత॑స్య కే॒తునా॑ .
తస్యేదు॒ విశ్వా॒ భువ॒నాధి॑ మూ॒ర్ధని॑ వ॒యా ఇ॑వ రురుహుః స॒ప్త వి॒స్రుహః॑ .. 6.007.06
వి యో రజాం॒స్యమి॑మీత సు॒క్రతు॑ర్వైశ్వాన॒రో వి ది॒వో రో॑చ॒నా క॒విః .
పరి॒ యో విశ్వా॒ భువ॑నాని పప్ర॒థేఽద॑బ్ధో గో॒పా అ॒మృత॑స్య రక్షి॒తా .. 6.007.07

పృ॒క్షస్య॒ వృష్ణో॑ అరు॒షస్య॒ నూ సహః॒ ప్ర ను వో॑చం వి॒దథా॑ జా॒తవే॑దసః .
వై॒శ్వా॒న॒రాయ॑ మ॒తిర్నవ్య॑సీ॒ శుచిః॒ సోమ॑ ఇవ పవతే॒ చారు॑ర॒గ్నయే॑ .. 6.008.01
స జాయ॑మానః పర॒మే వ్యో॑మని వ్ర॒తాన్య॒గ్నిర్వ్ర॑త॒పా అ॑రక్షత .
వ్య1॒॑న్తరి॑క్షమమిమీత సు॒క్రతు॑ర్వైశ్వాన॒రో మ॑హి॒నా నాక॑మస్పృశత్ .. 6.008.02
వ్య॑స్తభ్నా॒ద్రోద॑సీ మి॒త్రో అద్భు॑తోఽన్త॒ర్వావ॑దకృణో॒జ్జ్యోతి॑షా॒ తమః॑ .
వి చర్మ॑ణీవ ధి॒షణే॑ అవర్తయద్వైశ్వాన॒రో విశ్వ॑మధత్త॒ వృష్ణ్యం॑ .. 6.008.03
అ॒పాము॒పస్థే॑ మహి॒షా అ॑గృభ్ణత॒ విశో॒ రాజా॑న॒ముప॑ తస్థురృ॒గ్మియం॑ .
ఆ దూ॒తో అ॒గ్నిమ॑భరద్వి॒వస్వ॑తో వైశ్వాన॒రం మా॑త॒రిశ్వా॑ పరా॒వతః॑ .. 6.008.04
యు॒గేయు॑గే విద॒థ్యం॑ గృ॒ణద్భ్యోఽగ్నే॑ ర॒యిం య॒శసం॑ ధేహి॒ నవ్య॑సీం .
ప॒వ్యేవ॑ రాజన్న॒ఘశం॑సమజర నీ॒చా ని వృ॑శ్చ వ॒నినం॒ న తేజ॑సా .. 6.008.05
అ॒స్మాక॑మగ్నే మ॒ఘవ॑త్సు ధార॒యానా॑మి క్ష॒త్రమ॒జరం॑ సు॒వీర్యం॑ .
వ॒యం జ॑యేమ శ॒తినం॑ సహ॒స్రిణం॒ వైశ్వా॑నర॒ వాజ॑మగ్నే॒ తవో॒తిభిః॑ .. 6.008.06
అద॑బ్ధేభి॒స్తవ॑ గో॒పాభి॑రిష్టే॒ఽస్మాకం॑ పాహి త్రిషధస్థ సూ॒రీన్ .
రక్షా॑ చ నో ద॒దుషాం॒ శర్ధో॑ అగ్నే॒ వైశ్వా॑నర॒ ప్ర చ॑ తారీః॒ స్తవా॑నః .. 6.008.07

అహ॑శ్చ కృ॒ష్ణమహ॒రర్జు॑నం చ॒ వి వ॑ర్తేతే॒ రజ॑సీ వే॒ద్యాభిః॑ .
వై॒శ్వా॒న॒రో జాయ॑మానో॒ న రాజావా॑తిర॒జ్జ్యోతి॑షా॒గ్నిస్తమాం॑సి .. 6.009.01
నాహం తంతుం॒ న వి జా॑నా॒మ్యోతుం॒ న యం వయం॑తి సమ॒రేఽత॑మానాః .
కస్య॑ స్విత్పు॒త్ర ఇ॒హ వక్త్వా॑ని ప॒రో వ॑దా॒త్యవ॑రేణ పి॒త్రా .. 6.009.02
స ఇత్తంతుం॒ స వి జా॑నా॒త్యోతుం॒ స వక్త్వా॑న్యృతు॒థా వ॑దాతి .
య ఈం॒ చికే॑తద॒మృత॑స్య గో॒పా అ॒వశ్చర॑న్ప॒రో అ॒న్యేన॒ పశ్య॑న్ .. 6.009.03
అ॒యం హోతా॑ ప్రథ॒మః పశ్య॑తే॒మమి॒దం జ్యోతి॑ర॒మృతం॒ మర్త్యే॑షు .
అ॒యం స జ॑జ్ఞే ధ్రు॒వ ఆ నిష॒త్తోఽమ॑ర్త్యస్త॒న్వా॒3॒॑ వర్ధ॑మానః .. 6.009.04
ధ్రు॒వం జ్యోతి॒ర్నిహి॑తం దృ॒శయే॒ కం మనో॒ జవి॑ష్ఠం ప॒తయ॑త్స్వం॒తః .
విశ్వే॑ దే॒వాః సమ॑నసః॒ సకే॑తా॒ ఏకం॒ క్రతు॑మ॒భి వి యం॑తి సా॒ధు .. 6.009.05
వి మే॒ కర్ణా॑ పతయతో॒ వి చక్షు॒ర్వీ॒3॒॑దం జ్యోతి॒ర్హృద॑య॒ ఆహి॑తం॒ యత్ .
వి మే॒ మన॑శ్చరతి దూ॒రా॑ధీః॒ కిం స్వి॑ద్వ॒క్ష్యామి॒ కిము॒ నూ మ॑నిష్యే .. 6.009.06
విశ్వే॑ దే॒వా అ॑నమస్యన్భియా॒నాస్త్వామ॑గ్నే॒ తమ॑సి తస్థి॒వాంసం॑ .
వై॒శ్వా॒న॒రో॑ఽవతూ॒తయే॒ నోఽమ॑ర్త్యోఽవతూ॒తయే॑ నః .. 6.009.07

పు॒రో వో॑ మం॒ద్రం ది॒వ్యం సు॑వృ॒క్తిం ప్ర॑య॒తి య॒జ్ఞే అ॒గ్నిమ॑ధ్వ॒రే ద॑ధిధ్వం .
పు॒ర ఉ॒క్థేభిః॒ స హి నో॑ వి॒భావా॑ స్వధ్వ॒రా క॑రతి జా॒తవే॑దాః .. 6.010.01
తము॑ ద్యుమః పుర్వణీక హోత॒రగ్నే॑ అ॒గ్నిభి॒ర్మను॑ష ఇధా॒నః .
స్తోమం॒ యమ॑స్మై మ॒మతే॑వ శూ॒షం ఘృ॒తం న శుచి॑ మ॒తయః॑ పవంతే .. 6.010.02
పీ॒పాయ॒ స శ్రవ॑సా॒ మర్త్యే॑షు॒ యో అ॒గ్నయే॑ ద॒దాశ॒ విప్ర॑ ఉ॒క్థైః .
చి॒త్రాభి॒స్తమూ॒తిభి॑శ్చి॒త్రశో॑చిర్వ్ర॒జస్య॑ సా॒తా గోమ॑తో దధాతి .. 6.010.03
ఆ యః ప॒ప్రౌ జాయ॑మాన ఉ॒ర్వీ దూ॑రే॒దృశా॑ భా॒సా కృ॒ష్ణాధ్వా॑ .
అధ॑ బ॒హు చి॒త్తమ॒ ఊర్మ్యా॑యాస్తి॒రః శో॒చిషా॑ దదృశే పావ॒కః .. 6.010.04
నూ న॑శ్చి॒త్రం పు॑రు॒వాజా॑భిరూ॒తీ అగ్నే॑ ర॒యిం మ॒ఘవ॑ద్భ్యశ్చ ధేహి .
యే రాధ॑సా॒ శ్రవ॑సా॒ చాత్య॒న్యాన్సు॒వీర్యే॑భిశ్చా॒భి సంతి॒ జనా॑న్ .. 6.010.05
ఇ॒మం య॒జ్ఞం చనో॑ ధా అగ్న ఉ॒శన్యం త॑ ఆసా॒నో జు॑హు॒తే హ॒విష్మా॑న్ .
భ॒రద్వా॑జేషు దధిషే సువృ॒క్తిమవీ॒ర్వాజ॑స్య॒ గధ్య॑స్య సా॒తౌ .. 6.010.06
వి ద్వేషాం॑సీను॒హి వ॒ర్ధయేళాం॒ మదే॑మ శ॒తహి॑మాః సు॒వీరాః॑ .. 6.010.07

యజ॑స్వ హోతరిషి॒తో యజీ॑యా॒నగ్నే॒ బాధో॑ మ॒రుతాం॒ న ప్రయు॑క్తి .
ఆ నో॑ మి॒త్రావరు॑ణా॒ నాస॑త్యా॒ ద్యావా॑ హో॒త్రాయ॑ పృథి॒వీ వ॑వృత్యాః .. 6.011.01
త్వం హోతా॑ మం॒ద్రత॑మో నో అ॒ధ్రుగం॒తర్దే॒వో వి॒దథా॒ మర్త్యే॑షు .
పా॒వ॒కయా॑ జు॒హ్వా॒3॒॑ వహ్ని॑రా॒సాగ్నే॒ యజ॑స్వ త॒న్వం1॒॑ తవ॒ స్వాం .. 6.011.02
ధన్యా॑ చి॒ద్ధి త్వే ధి॒షణా॒ వష్టి॒ ప్ర దే॒వాంజన్మ॑ గృణ॒తే యజ॑ధ్యై .
వేపి॑ష్ఠో॒ అంగి॑రసాం॒ యద్ధ॒ విప్రో॒ మధు॑ చ్ఛం॒దో భన॑తి రే॒భ ఇ॒ష్టౌ .. 6.011.03
అది॑ద్యుత॒త్స్వపా॑కో వి॒భావాగ్నే॒ యజ॑స్వ॒ రోద॑సీ ఉరూ॒చీ .
ఆ॒యుం న యం నమ॑సా రా॒తహ॑వ్యా అం॒జంతి॑ సుప్ర॒యసం॒ పంచ॒ జనాః॑ .. 6.011.04
వృం॒జే హ॒ యన్నమ॑సా బ॒ర్హిర॒గ్నావయా॑మి॒ స్రుగ్ఘృ॒తవ॑తీ సువృ॒క్తిః .
అమ్య॑క్షి॒ సద్మ॒ సద॑నే పృథి॒వ్యా అశ్రా॑యి య॒జ్ఞః సూర్యే॒ న చక్షుః॑ .. 6.011.05
ద॒శ॒స్యా నః॑ పుర్వణీక హోతర్దే॒వేభి॑రగ్నే అ॒గ్నిభి॑రిధా॒నః .
రా॒యః సూ॑నో సహసో వావసా॒నా అతి॑ స్రసేమ వృ॒జనం॒ నాంహః॑ .. 6.011.06

మధ్యే॒ హోతా॑ దురో॒ణే బ॒ర్హిషో॒ రాళ॒గ్నిస్తో॒దస్య॒ రోద॑సీ॒ యజ॑ధ్యై .
అ॒యం స సూ॒నుః సహ॑స ఋ॒తావా॑ దూ॒రాత్సూర్యో॒ న శో॒చిషా॑ తతాన .. 6.012.01
ఆ యస్మిం॒త్వే స్వపా॑కే యజత్ర॒ యక్ష॑ద్రాజన్స॒ర్వతా॑తేవ॒ ను ద్యౌః .
త్రి॒ష॒ధస్థ॑స్తత॒రుషో॒ న జంహో॑ హ॒వ్యా మ॒ఘాని॒ మాను॑షా॒ యజ॑ధ్యై .. 6.012.02
తేజి॑ష్ఠా॒ యస్యా॑ర॒తిర్వ॑నే॒రాట్ తో॒దో అధ్వ॒న్న వృ॑ధసా॒నో అ॑ద్యౌత్ .
అ॒ద్రో॒ఘో న ద్ర॑వి॒తా చే॑తతి॒ త్మన్నమ॑ర్త్యోఽవ॒ర్త్ర ఓష॑ధీషు .. 6.012.03
సాస్మాకే॑భిరే॒తరీ॒ న శూ॒షైర॒గ్నిః ష్ట॑వే॒ దమ॒ ఆ జా॒తవే॑దాః .
ద్ర్వ॑న్నో వ॒న్వన్క్రత్వా॒ నార్వో॒స్రః పి॒తేవ॑ జార॒యాయి॑ య॒జ్ఞైః .. 6.012.04
అధ॑ స్మాస్య పనయంతి॒ భాసో॒ వృథా॒ యత్తక్ష॑దను॒యాతి॑ పృ॒థ్వీం .
స॒ద్యో యః స్యం॒ద్రో విషి॑తో॒ ధవీ॑యానృ॒ణో న తా॒యురతి॒ ధన్వా॑ రాట్ .. 6.012.05
స త్వం నో॑ అర్వ॒న్నిదా॑యా॒ విశ్వే॑భిరగ్నే అ॒గ్నిభి॑రిధా॒నః .
వేషి॑ రా॒యో వి యా॑సి దు॒చ్ఛునా॒ మదే॑మ శ॒తహి॑మాః సు॒వీరాః॑ .. 6.012.06

త్వద్విశ్వా॑ సుభగ॒ సౌభ॑గా॒న్యగ్నే॒ వి యం॑తి వ॒నినో॒ న వ॒యాః .
శ్రు॒ష్టీ ర॒యిర్వాజో॑ వృత్ర॒తూర్యే॑ ది॒వో వృ॒ష్టిరీడ్యో॑ రీ॒తిర॒పాం .. 6.013.01
త్వం భగో॑ న॒ ఆ హి రత్న॑మి॒షే పరి॑జ్మేవ క్షయసి ద॒స్మవ॑ర్చాః .
అగ్నే॑ మి॒త్రో న బృ॑హ॒త ఋ॒తస్యాసి॑ క్ష॒త్తా వా॒మస్య॑ దేవ॒ భూరేః॑ .. 6.013.02
స సత్ప॑తిః॒ శవ॑సా హంతి వృ॒త్రమగ్నే॒ విప్రో॒ వి ప॒ణేర్భ॑ర్తి॒ వాజం॑ .
యం త్వం ప్ర॑చేత ఋతజాత రా॒యా స॒జోషా॒ నప్త్రా॒పాం హి॒నోషి॑ .. 6.013.03
యస్తే॑ సూనో సహసో గీ॒ర్భిరు॒క్థైర్య॒జ్ఞైర్మర్తో॒ నిశి॑తిం వే॒ద్యాన॑ట్ .
విశ్వం॒ స దే॑వ॒ ప్రతి॒ వార॑మగ్నే ధ॒త్తే ధా॒న్యం1॒॑ పత్య॑తే వస॒వ్యైః॑ .. 6.013.04
తా నృభ్య॒ ఆ సౌ॑శ్రవ॒సా సు॒వీరాగ్నే॑ సూనో సహసః పు॒ష్యసే॑ ధాః .
కృ॒ణోషి॒ యచ్ఛవ॑సా॒ భూరి॑ ప॒శ్వో వయో॒ వృకా॑యా॒రయే॒ జసు॑రయే .. 6.013.05
వ॒ద్మా సూ॑నో సహసో నో॒ విహా॑యా॒ అగ్నే॑ తో॒కం తన॑యం వా॒జి నో॑ దాః .
విశ్వా॑భిర్గీ॒ర్భిర॒భి పూ॒ర్తిమ॑శ్యాం॒ మదే॑మ శ॒తహి॑మాః సు॒వీరాః॑ .. 6.013.06

అ॒గ్నా యో మర్త్యో॒ దువో॒ ధియం॑ జు॒జోష॑ ధీ॒తిభిః॑ .
భస॒న్ను ష ప్ర పూ॒ర్వ్య ఇషం॑ వురీ॒తావ॑సే .. 6.014.01
అ॒గ్నిరిద్ధి ప్రచే॑తా అ॒గ్నిర్వే॒ధస్త॑మ॒ ఋషిః॑ .
అ॒గ్నిం హోతా॑రమీళతే య॒జ్ఞేషు॒ మను॑షో॒ విశః॑ .. 6.014.02
నానా॒ హ్య1॒॑గ్నేఽవ॑సే॒ స్పర్ధం॑తే॒ రాయో॑ అ॒ర్యః .
తూర్వం॑తో॒ దస్యు॑మా॒యవో॑ వ్ర॒తైః సీక్షం॑తో అవ్ర॒తం .. 6.014.03
అ॒గ్నిర॒ప్సామృ॑తీ॒షహం॑ వీ॒రం ద॑దాతి॒ సత్ప॑తిం .
యస్య॒ త్రసం॑తి॒ శవ॑సః సం॒చక్షి॒ శత్ర॑వో భి॒యా .. 6.014.04
అ॒గ్నిర్హి వి॒ద్మనా॑ ని॒దో దే॒వో మర్త॑మురు॒ష్యతి॑ .
స॒హావా॒ యస్యావృ॑తో ర॒యిర్వాజే॒ష్వవృ॑తః .. 6.014.05
అచ్ఛా॑ నో మిత్రమహో దేవ దే॒వానగ్నే॒ వోచః॑ సుమ॒తిం రోద॑స్యోః .
వీ॒హి స్వ॒స్తిం సు॑క్షి॒తిం ది॒వో నౄంద్వి॒షో అంహాం॑సి దురి॒తా త॑రేమ॒ తా త॑రేమ॒ తవావ॑సా తరేమ .. 6.014.06

ఇ॒మమూ॒ షు వో॒ అతి॑థిముష॒ర్బుధం॒ విశ్వా॑సాం వి॒శాం పతి॑మృంజసే గి॒రా .
వేతీద్ది॒వో జ॒నుషా॒ కచ్చి॒దా శుచి॒ర్జ్యోక్చి॑దత్తి॒ గర్భో॒ యదచ్యు॑తం .. 6.015.01
మి॒త్రం న యం సుధి॑తం॒ భృగ॑వో ద॒ధుర్వన॒స్పతా॒వీడ్య॑మూ॒ర్ధ్వశో॑చిషం .
స త్వం సుప్రీ॑తో వీ॒తహ॑వ్యే అద్భుత॒ ప్రశ॑స్తిభిర్మహయసే ది॒వేది॑వే .. 6.015.02
స త్వం దక్ష॑స్యావృ॒కో వృ॒ధో భూ॑ర॒ర్యః పర॒స్యాంత॑రస్య॒ తరు॑షః .
రా॒యః సూ॑నో సహసో॒ మర్త్యే॒ష్వా ఛ॒ర్దిర్య॑చ్ఛ వీ॒తహ॑వ్యాయ స॒ప్రథో॑ భ॒రద్వా॑జాయ స॒ప్రథః॑ .. 6.015.03
ద్యు॒తా॒నం వో॒ అతి॑థిం॒ స్వ॑ర్ణరమ॒గ్నిం హోతా॑రం॒ మను॑షః స్వధ్వ॒రం .
విప్రం॒ న ద్యు॒క్షవ॑చసం సువృ॒క్తిభి॑ర్హవ్య॒వాహ॑మర॒తిం దే॒వమృం॑జసే .. 6.015.04
పా॒వ॒కయా॒ యశ్చి॒తయం॑త్యా కృ॒పా క్షామ॑న్రురు॒చ ఉ॒షసో॒ న భా॒నునా॑ .
తూర్వ॒న్న యామ॒న్నేత॑శస్య॒ నూ రణ॒ ఆ యో ఘృ॒ణే న త॑తృషా॒ణో అ॒జరః॑ .. 6.015.05
అ॒గ్నిమ॑గ్నిం వః స॒మిధా॑ దువస్యత ప్రి॒యంప్రి॑యం వో॒ అతి॑థిం గృణీ॒షణి॑ .
ఉప॑ వో గీ॒ర్భిర॒మృతం॑ వివాసత దే॒వో దే॒వేషు॒ వన॑తే॒ హి వార్యం॑ దే॒వో దే॒వేషు॒ వన॑తే॒ హి నో॒ దువః॑ .. 6.015.06
సమి॑ద్ధమ॒గ్నిం స॒మిధా॑ గి॒రా గృ॑ణే॒ శుచిం॑ పావ॒కం పు॒రో అ॑ధ్వ॒రే ధ్రు॒వం .
విప్రం॒ హోతా॑రం పురు॒వార॑మ॒ద్రుహం॑ క॒విం సు॒మ్నైరీ॑మహే జా॒తవే॑దసం .. 6.015.07
త్వాం దూ॒తమ॑గ్నే అ॒మృతం॑ యు॒గేయు॑గే హవ్య॒వాహం॑ దధిరే పా॒యుమీడ్యం॑ .
దే॒వాస॑శ్చ॒ మర్తా॑సశ్చ॒ జాగృ॑విం వి॒భుం వి॒శ్పతిం॒ నమ॑సా॒ ని షే॑దిరే .. 6.015.08
వి॒భూష॑న్నగ్న ఉ॒భయా॒ఀ అను॑ వ్ర॒తా దూ॒తో దే॒వానాం॒ రజ॑సీ॒ సమీ॑యసే .
యత్తే॑ ధీ॒తిం సు॑మ॒తిమా॑వృణీ॒మహేఽధ॑ స్మా నస్త్రి॒వరూ॑థః శి॒వో భ॑వ .. 6.015.09
తం సు॒ప్రతీ॑కం సు॒దృశం॒ స్వంచ॒మవి॑ద్వాంసో వి॒దుష్ట॑రం సపేమ .
స య॑క్ష॒ద్విశ్వా॑ వ॒యునా॑ని వి॒ద్వాన్ప్ర హ॒వ్యమ॒గ్నిర॒మృతే॑షు వోచత్ .. 6.015.10
తమ॑గ్నే పాస్యు॒త తం పి॑పర్షి॒ యస్త॒ ఆన॑ట్ క॒వయే॑ శూర ధీ॒తిం .
య॒జ్ఞస్య॑ వా॒ నిశి॑తిం॒ వోది॑తిం వా॒ తమిత్పృ॑ణక్షి॒ శవ॑సో॒త రా॒యా .. 6.015.11
త్వమ॑గ్నే వనుష్య॒తో ని పా॑హి॒ త్వము॑ నః సహసావన్నవ॒ద్యాత్ .
సం త్వా॑ ధ్వస్మ॒న్వద॒భ్యే॑తు॒ పాథః॒ సం ర॒యిః స్పృ॑హ॒యాయ్యః॑ సహ॒స్రీ .. 6.015.12
అ॒గ్నిర్హోతా॑ గృ॒హప॑తిః॒ స రాజా॒ విశ్వా॑ వేద॒ జని॑మా జా॒తవే॑దాః .
దే॒వానా॑ము॒త యో మర్త్యా॑నాం॒ యజి॑ష్ఠః॒ స ప్ర య॑జతామృ॒తావా॑ .. 6.015.13
అగ్నే॒ యద॒ద్య వి॒శో అ॑ధ్వరస్య హోతః॒ పావ॑కశోచే॒ వేష్ట్వం హి యజ్వా॑ .
ఋ॒తా య॑జాసి మహి॒నా వి యద్భూర్హ॒వ్యా వ॑హ యవిష్ఠ॒ యా తే॑ అ॒ద్య .. 6.015.14
అ॒భి ప్రయాం॑సి॒ సుధి॑తాని॒ హి ఖ్యో ని త్వా॑ దధీత॒ రోద॑సీ॒ యజ॑ధ్యై .
అవా॑ నో మఘవ॒న్వాజ॑సాతా॒వగ్నే॒ విశ్వా॑ని దురి॒తా త॑రేమ॒ తా త॑రేమ॒ తవావ॑సా తరేమ .. 6.015.15
అగ్నే॒ విశ్వే॑భిః స్వనీక దే॒వైరూర్ణా॑వంతం ప్రథ॒మః సీ॑ద॒ యోనిం॑ .
కు॒లా॒యినం॑ ఘృ॒తవం॑తం సవి॒త్రే య॒జ్ఞం న॑య॒ యజ॑మానాయ సా॒ధు .. 6.015.16
ఇ॒మము॒ త్యమ॑థర్వ॒వద॒గ్నిం మం॑థంతి వే॒ధసః॑ .
యమం॑కూ॒యంత॒మాన॑య॒న్నమూ॑రం శ్యా॒వ్యా॑భ్యః .. 6.015.17
జని॑ష్వా దే॒వవీ॑తయే స॒ర్వతా॑తా స్వ॒స్తయే॑ .
ఆ దే॒వాన్వ॑క్ష్య॒మృతా॑ఀ ఋతా॒వృధో॑ య॒జ్ఞం దే॒వేషు॑ పిస్పృశః .. 6.015.18
వ॒యము॑ త్వా గృహపతే జనానా॒మగ్నే॒ అక॑ర్మ స॒మిధా॑ బృ॒హంతం॑ .
అ॒స్థూ॒రి నో॒ గార్హ॑పత్యాని సంతు తి॒గ్మేన॑ న॒స్తేజ॑సా॒ సం శి॑శాధి .. 6.015.19

త్వమ॑గ్నే య॒జ్ఞానాం॒ హోతా॒ విశ్వే॑షాం హి॒తః .
దే॒వేభి॒ర్మాను॑షే॒ జనే॑ .. 6.016.01
స నో॑ మం॒ద్రాభి॑రధ్వ॒రే జి॒హ్వాభి॑ర్యజా మ॒హః .
ఆ దే॒వాన్వ॑క్షి॒ యక్షి॑ చ .. 6.016.02
వేత్థా॒ హి వే॑ధో॒ అధ్వ॑నః ప॒థశ్చ॑ దే॒వాంజ॑సా .
అగ్నే॑ య॒జ్ఞేషు॑ సుక్రతో .. 6.016.03
త్వామీ॑ళే॒ అధ॑ ద్వి॒తా భ॑ర॒తో వా॒జిభిః॑ శు॒నం .
ఈ॒జే య॒జ్ఞేషు॑ య॒జ్ఞియం॑ .. 6.016.04
త్వమి॒మా వార్యా॑ పు॒రు దివో॑దాసాయ సున్వ॒తే .
భ॒రద్వా॑జాయ దా॒శుషే॑ .. 6.016.05
త్వం దూ॒తో అమ॑ర్త్య॒ ఆ వ॑హా॒ దైవ్యం॒ జనం॑ .
శృ॒ణ్వన్విప్ర॑స్య సుష్టు॒తిం .. 6.016.06
త్వామ॑గ్నే స్వా॒ధ్యో॒3॒॑ మర్తా॑సో దే॒వవీ॑తయే .
య॒జ్ఞేషు॑ దే॒వమీ॑ళతే .. 6.016.07
తవ॒ ప్ర య॑క్షి సం॒దృశ॑ము॒త క్రతుం॑ సు॒దాన॑వః .
విశ్వే॑ జుషంత కా॒మినః॑ .. 6.016.08
త్వం హోతా॒ మను॑ర్హితో॒ వహ్ని॑రా॒సా వి॒దుష్ట॑రః .
అగ్నే॒ యక్షి॑ ది॒వో విశః॑ .. 6.016.09
అగ్న॒ ఆ యా॑హి వీ॒తయే॑ గృణా॒నో హ॒వ్యదా॑తయే .
ని హోతా॑ సత్సి బ॒ర్హిషి॑ .. 6.016.10
తం త్వా॑ స॒మిద్భి॑రంగిరో ఘృ॒తేన॑ వర్ధయామసి .
బృ॒హచ్ఛో॑చా యవిష్ఠ్య .. 6.016.11
స నః॑ పృ॒థు శ్ర॒వాయ్య॒మచ్ఛా॑ దేవ వివాససి .
బృ॒హద॑గ్నే సు॒వీర్యం॑ .. 6.016.12
త్వామ॑గ్నే॒ పుష్క॑రా॒దధ్యథ॑ర్వా॒ నిర॑మంథత .
మూ॒ర్ధ్నో విశ్వ॑స్య వా॒ఘతః॑ .. 6.016.13
తము॑ త్వా ద॒ధ్యఙ్ఙృషిః॑ పు॒త్ర ఈ॑ధే॒ అథ॑ర్వణః .
వృ॒త్ర॒హణం॑ పురంద॒రం .. 6.016.14
తము॑ త్వా పా॒థ్యో వృషా॒ సమీ॑ధే దస్యు॒హంత॑మం .
ధ॒నం॒జ॒యం రణే॑రణే .. 6.016.15
ఏహ్యూ॒ షు బ్రవా॑ణి॒ తేఽగ్న॑ ఇ॒త్థేత॑రా॒ గిరః॑ .
ఏ॒భిర్వ॑ర్ధాస॒ ఇందు॑భిః .. 6.016.16
యత్ర॒ క్వ॑ చ తే॒ మనో॒ దక్షం॑ దధస॒ ఉత్త॑రం .
తత్రా॒ సదః॑ కృణవసే .. 6.016.17
న॒హి తే॑ పూ॒ర్తమ॑క్షి॒పద్భువ॑న్నేమానాం వసో .
అథా॒ దువో॑ వనవసే .. 6.016.18
ఆగ్నిర॑గామి॒ భార॑తో వృత్ర॒హా పు॑రు॒చేత॑నః .
దివో॑దాసస్య॒ సత్ప॑తిః .. 6.016.19
స హి విశ్వాతి॒ పార్థి॑వా ర॒యిం దాశ॑న్మహిత్వ॒నా .
వ॒న్వన్నవా॑తో॒ అస్తృ॑తః .. 6.016.20
స ప్ర॑త్న॒వన్నవీ॑య॒సాగ్నే॑ ద్యు॒మ్నేన॑ సం॒యతా॑ .
బృ॒హత్త॑తంథ భా॒నునా॑ .. 6.016.21
ప్ర వః॑ సఖాయో అ॒గ్నయే॒ స్తోమం॑ య॒జ్ఞం చ॑ ధృష్ణు॒యా .
అర్చ॒ గాయ॑ చ వే॒ధసే॑ .. 6.016.22
స హి యో మాను॑షా యు॒గా సీద॒ద్ధోతా॑ క॒విక్ర॑తుః .
దూ॒తశ్చ॑ హవ్య॒వాహ॑నః .. 6.016.23
తా రాజా॑నా॒ శుచి॑వ్రతాది॒త్యాన్మారు॑తం గ॒ణం .
వసో॒ యక్షీ॒హ రోద॑సీ .. 6.016.24
వస్వీ॑ తే అగ్నే॒ సందృ॑ష్టిరిషయ॒తే మర్త్యా॑య .
ఊర్జో॑ నపాద॒మృత॑స్య .. 6.016.25
క్రత్వా॒ దా అ॑స్తు॒ శ్రేష్ఠో॒ఽద్య త్వా॑ వ॒న్వన్సు॒రేక్ణాః॑ .
మర్త॑ ఆనాశ సువృ॒క్తిం .. 6.016.26
తే తే॑ అగ్నే॒ త్వోతా॑ ఇ॒షయం॑తో॒ విశ్వ॒మాయుః॑ .
తరం॑తో అ॒ర్యో అరా॑తీర్వ॒న్వంతో॑ అ॒ర్యో అరా॑తీః .. 6.016.27
అ॒గ్నిస్తి॒గ్మేన॑ శో॒చిషా॒ యాస॒ద్విశ్వం॒ న్య1॒॑త్రిణం॑ .
అ॒గ్నిర్నో॑ వనతే ర॒యిం .. 6.016.28
సు॒వీరం॑ ర॒యిమా భ॑ర॒ జాత॑వేదో॒ విచ॑ర్షణే .
జ॒హి రక్షాం॑సి సుక్రతో .. 6.016.29
త్వం నః॑ పా॒హ్యంహ॑సో॒ జాత॑వేదో అఘాయ॒తః .
రక్షా॑ ణో బ్రహ్మణస్కవే .. 6.016.30
యో నో॑ అగ్నే దు॒రేవ॒ ఆ మర్తో॑ వ॒ధాయ॒ దాశ॑తి .
తస్మా॑న్నః పా॒హ్యంహ॑సః .. 6.016.31
త్వం తం దే॑వ జి॒హ్వయా॒ పరి॑ బాధస్వ దు॒ష్కృతం॑ .
మర్తో॒ యో నో॒ జిఘాం॑సతి .. 6.016.32
భ॒రద్వా॑జాయ స॒ప్రథః॒ శర్మ॑ యచ్ఛ సహంత్య .
అగ్నే॒ వరే॑ణ్యం॒ వసు॑ .. 6.016.33
అ॒గ్నిర్వృ॒త్రాణి॑ జంఘనద్ద్రవిణ॒స్యుర్వి॑ప॒న్యయా॑ .
సమి॑ద్ధః శు॒క్ర ఆహు॑తః .. 6.016.34
గర్భే॑ మా॒తుః పి॒తుష్పి॒తా వి॑దిద్యుతా॒నో అ॒క్షరే॑ .
సీద॑న్నృ॒తస్య॒ యోని॒మా .. 6.016.35
బ్రహ్మ॑ ప్ర॒జావ॒దా భ॑ర॒ జాత॑వేదో॒ విచ॑ర్షణే .
అగ్నే॒ యద్దీ॒దయ॑ద్ది॒వి .. 6.016.36
ఉప॑ త్వా ర॒ణ్వసం॑దృశం॒ ప్రయ॑స్వంతః సహస్కృత .
అగ్నే॑ ససృ॒జ్మహే॒ గిరః॑ .. 6.016.37
ఉప॑ చ్ఛా॒యామి॑వ॒ ఘృణే॒రగ॑న్మ॒ శర్మ॑ తే వ॒యం .
అగ్నే॒ హిర॑ణ్యసందృశః .. 6.016.38
య ఉ॒గ్ర ఇ॑వ శర్య॒హా తి॒గ్మశృం॑గో॒ న వంస॑గః .
అగ్నే॒ పురో॑ రు॒రోజి॑థ .. 6.016.39
ఆ యం హస్తే॒ న ఖా॒దినం॒ శిశుం॑ జా॒తం న బిభ్ర॑తి .
వి॒శామ॒గ్నిం స్వ॑ధ్వ॒రం .. 6.016.40
ప్ర దే॒వం దే॒వవీ॑తయే॒ భర॑తా వసు॒విత్త॑మం .
ఆ స్వే యోనౌ॒ ని షీ॑దతు .. 6.016.41
ఆ జా॒తం జా॒తవే॑దసి ప్రి॒యం శి॑శీ॒తాతి॑థిం .
స్యో॒న ఆ గృ॒హప॑తిం .. 6.016.42
అగ్నే॑ యు॒క్ష్వా హి యే తవాశ్వా॑సో దేవ సా॒ధవః॑ .
అరం॒ వహం॑తి మ॒న్యవే॑ .. 6.016.43
అచ్ఛా॑ నో యా॒హ్యా వ॑హా॒భి ప్రయాం॑సి వీ॒తయే॑ .
ఆ దే॒వాన్సోమ॑పీతయే .. 6.016.44
ఉద॑గ్నే భారత ద్యు॒మదజ॑స్రేణ॒ దవి॑ద్యుతత్ .
శోచా॒ వి భా॑హ్యజర .. 6.016.45
వీ॒తీ యో దే॒వం మర్తో॑ దువ॒స్యేద॒గ్నిమీ॑ళీతాధ్వ॒రే హ॒విష్మా॑న్ .
హోతా॑రం సత్య॒యజం॒ రోద॑స్యోరుత్తా॒నహ॑స్తో॒ నమ॒సా వి॑వాసేత్ .. 6.016.46
ఆ తే॑ అగ్న ఋ॒చా హ॒విర్హృ॒దా త॒ష్టం భ॑రామసి .
తే తే॑ భవంతూ॒క్షణ॑ ఋష॒భాసో॑ వ॒శా ఉ॒త .. 6.016.47
అ॒గ్నిం దే॒వాసో॑ అగ్రి॒యమిం॒ధతే॑ వృత్ర॒హంత॑మం .
యేనా॒ వసూ॒న్యాభృ॑తా తృ॒ళ్హా రక్షాం॑సి వా॒జినా॑ .. 6.016.48

పిబా॒ సోమ॑మ॒భి యము॑గ్ర॒ తర్ద॑ ఊ॒ర్వం గవ్యం॒ మహి॑ గృణా॒న ఇం॑ద్ర .
వి యో ధృ॑ష్ణో॒ వధి॑షో వజ్రహస్త॒ విశ్వా॑ వృ॒త్రమ॑మి॒త్రియా॒ శవో॑భిః .. 6.017.01
స ఈం॑ పాహి॒ య ఋ॑జీ॒షీ తరు॑త్రో॒ యః శిప్ర॑వాన్వృష॒భో యో మ॑తీ॒నాం .
యో గో॑త్ర॒భిద్వ॑జ్ర॒భృద్యో హ॑రి॒ష్ఠాః స ఇం॑ద్ర చి॒త్రాఀ అ॒భి తృం॑ధి॒ వాజా॑న్ .. 6.017.02
ఏ॒వా పా॑హి ప్ర॒త్నథా॒ మంద॑తు త్వా శ్రు॒ధి బ్రహ్మ॑ వావృ॒ధస్వో॒త గీ॒ర్భిః .
ఆ॒విః సూర్యం॑ కృణు॒హి పీ॑పి॒హీషో॑ జ॒హి శత్రూ॑ఀర॒భి గా ఇం॑ద్ర తృంధి .. 6.017.03
తే త్వా॒ మదా॑ బృ॒హదిం॑ద్ర స్వధావ ఇ॒మే పీ॒తా ఉ॑క్షయంత ద్యు॒మంతం॑ .
మ॒హామనూ॑నం త॒వసం॒ విభూ॑తిం మత్స॒రాసో॑ జర్హృషంత ప్ర॒సాహం॑ .. 6.017.04
యేభిః॒ సూర్య॑ము॒షసం॑ మందసా॒నోఽవా॑స॒యోఽప॑ దృ॒ళ్హాని॒ దర్ద్ర॑త్ .
మ॒హామద్రిం॒ పరి॒ గా ఇం॑ద్ర॒ సంతం॑ ను॒త్థా అచ్యు॑తం॒ సద॑స॒స్పరి॒ స్వాత్ .. 6.017.05
తవ॒ క్రత్వా॒ తవ॒ తద్దం॒సనా॑భిరా॒మాసు॑ ప॒క్వం శచ్యా॒ ని దీ॑ధః .
ఔర్ణో॒ర్దుర॑ ఉ॒స్రియా॑భ్యో॒ వి దృ॒ళ్హోదూ॒ర్వాద్గా అ॑సృజో॒ అంగి॑రస్వాన్ .. 6.017.06
ప॒ప్రాథ॒ క్షాం మహి॒ దంసో॒ వ్యు1॒॑ర్వీముప॒ ద్యామృ॒ష్వో బృ॒హదిం॑ద్ర స్తభాయః .
అధా॑రయో॒ రోద॑సీ దే॒వపు॑త్రే ప్ర॒త్నే మా॒తరా॑ య॒హ్వీ ఋ॒తస్య॑ .. 6.017.07
అధ॑ త్వా॒ విశ్వే॑ పు॒ర ఇం॑ద్ర దే॒వా ఏకం॑ త॒వసం॑ దధిరే॒ భరా॑య .
అదే॑వో॒ యద॒భ్యౌహి॑ష్ట దే॒వాన్స్వ॑ర్షాతా వృణత॒ ఇంద్ర॒మత్ర॑ .. 6.017.08
అధ॒ ద్యౌశ్చి॑త్తే॒ అప॒ సా ను వజ్రా॑ద్ద్వి॒తాన॑మద్భి॒యసా॒ స్వస్య॑ మ॒న్యోః .
అహిం॒ యదింద్రో॑ అ॒భ్యోహ॑సానం॒ ని చి॑ద్వి॒శ్వాయుః॑ శ॒యథే॑ జ॒ఘాన॑ .. 6.017.09
అధ॒ త్వష్టా॑ తే మ॒హ ఉ॑గ్ర॒ వజ్రం॑ స॒హస్ర॑భృష్టిం వవృతచ్ఛ॒తాశ్రిం॑ .
నికా॑మమ॒రమ॑ణసం॒ యేన॒ నవం॑త॒మహిం॒ సం పి॑ణగృజీషిన్ .. 6.017.10
వర్ధా॒న్యం విశ్వే॑ మ॒రుతః॑ స॒జోషాః॒ పచ॑చ్ఛ॒తం మ॑హి॒షాఀ ఇం॑ద్ర॒ తుభ్యం॑ .
పూ॒షా విష్ణు॒స్త్రీణి॒ సరాం॑సి ధావన్వృత్ర॒హణం॑ మది॒రమం॒శుమ॑స్మై .. 6.017.11
ఆ క్షోదో॒ మహి॑ వృ॒తం న॒దీనాం॒ పరి॑ష్ఠితమసృజ ఊ॒ర్మిమ॒పాం .
తాసా॒మను॑ ప్ర॒వత॑ ఇంద్ర॒ పంథాం॒ ప్రార్ద॑యో॒ నీచీ॑ర॒పసః॑ సము॒ద్రం .. 6.017.12
ఏ॒వా తా విశ్వా॑ చకృ॒వాంస॒మింద్రం॑ మ॒హాము॒గ్రమ॑జు॒ర్యం స॑హో॒దాం .
సు॒వీరం॑ త్వా స్వాయు॒ధం సు॒వజ్ర॒మా బ్రహ్మ॒ నవ్య॒మవ॑సే వవృత్యాత్ .. 6.017.13
స నో॒ వాజా॑య॒ శ్రవ॑స ఇ॒షే చ॑ రా॒యే ధే॑హి ద్యు॒మత॑ ఇంద్ర॒ విప్రా॑న్ .
భ॒రద్వా॑జే నృ॒వత॑ ఇంద్ర సూ॒రీంది॒వి చ॑ స్మైధి॒ పార్యే॑ న ఇంద్ర .. 6.017.14
అ॒యా వాజం॑ దే॒వహి॑తం సనేమ॒ మదే॑మ శ॒తహి॑మాః సు॒వీరాః॑ .. 6.017.15

తము॑ ష్టుహి॒ యో అ॒భిభూ॑త్యోజా వ॒న్వన్నవా॑తః పురుహూ॒త ఇంద్రః॑ .
అషా॑ళ్హము॒గ్రం సహ॑మానమా॒భిర్గీ॒ర్భిర్వ॑ర్ధ వృష॒భం చ॑ర్షణీ॒నాం .. 6.018.01
స యు॒ధ్మః సత్వా॑ ఖజ॒కృత్స॒మద్వా॑ తువిమ్ర॒క్షో న॑దను॒మాఀ ఋ॑జీ॒షీ .
బృ॒హద్రే॑ణు॒శ్చ్యవ॑నో॒ మాను॑షీణా॒మేకః॑ కృష్టీ॒నామ॑భవత్స॒హావా॑ .. 6.018.02
త్వం హ॒ ను త్యద॑దమాయో॒ దస్యూ॒ఀరేకః॑ కృ॒ష్టీర॑వనో॒రార్యా॑య .
అస్తి॑ స్వి॒న్ను వీ॒ర్యం1॒॑ తత్త॑ ఇంద్ర॒ న స్వి॑దస్తి॒ తదృ॑తు॒థా వి వో॑చః .. 6.018.03
సదిద్ధి తే॑ తువిజా॒తస్య॒ మన్యే॒ సహః॑ సహిష్ఠ తుర॒తస్తు॒రస్య॑ .
ఉ॒గ్రము॒గ్రస్య॑ త॒వస॒స్తవీ॒యోఽర॑ధ్రస్య రధ్ర॒తురో॑ బభూవ .. 6.018.04
తన్నః॑ ప్ర॒త్నం స॒ఖ్యమ॑స్తు యు॒ష్మే ఇ॒త్థా వద॑ద్భిర్వ॒లమంగి॑రోభిః .
హన్న॑చ్యుతచ్యుద్దస్మే॒షయం॑తమృ॒ణోః పురో॒ వి దురో॑ అస్య॒ విశ్వాః॑ .. 6.018.05
స హి ధీ॒భిర్హవ్యో॒ అస్త్యు॒గ్ర ఈ॑శాన॒కృన్మ॑హ॒తి వృ॑త్ర॒తూర్యే॑ .
స తో॒కసా॑తా॒ తన॑యే॒ స వ॒జ్రీ వి॑తంత॒సాయ్యో॑ అభవత్స॒మత్సు॑ .. 6.018.06
స మ॒జ్మనా॒ జని॑మ॒ మాను॑షాణా॒మమ॑ర్త్యేన॒ నామ్నాతి॒ ప్ర స॑ర్స్రే .
స ద్యు॒మ్నేన॒ స శవ॑సో॒త రా॒యా స వీ॒ర్యే॑ణ॒ నృత॑మః॒ సమో॑కాః .. 6.018.07
స యో న ము॒హే న మిథూ॒ జనో॒ భూత్సు॒మంతు॑నామా॒ చుము॑రిం॒ ధునిం॑ చ .
వృ॒ణక్పిప్రుం॒ శంబ॑రం॒ శుష్ణ॒మింద్రః॑ పు॒రాం చ్యౌ॒త్నాయ॑ శ॒యథా॑య॒ నూ చి॑త్ .. 6.018.08
ఉ॒దావ॑తా॒ త్వక్ష॑సా॒ పన్య॑సా చ వృత్ర॒హత్యా॑య॒ రథ॑మింద్ర తిష్ఠ .
ధి॒ష్వ వజ్రం॒ హస్త॒ ఆ ద॑క్షిణ॒త్రాభి ప్ర మం॑ద పురుదత్ర మా॒యాః .. 6.018.09
అ॒గ్నిర్న శుష్కం॒ వన॑మింద్ర హే॒తీ రక్షో॒ ని ధ॑క్ష్య॒శని॒ర్న భీ॒మా .
గం॒భీ॒రయ॑ ఋ॒ష్వయా॒ యో రు॒రోజాధ్వా॑నయద్దురి॒తా దం॒భయ॑చ్చ .. 6.018.10
ఆ స॒హస్రం॑ ప॒థిభి॑రింద్ర రా॒యా తువి॑ద్యుమ్న తువి॒వాజే॑భిర॒ర్వాక్ .
యా॒హి సూ॑నో సహసో॒ యస్య॒ నూ చి॒దదే॑వ॒ ఈశే॑ పురుహూత॒ యోతోః॑ .. 6.018.11
ప్ర తు॑విద్యు॒మ్నస్య॒ స్థవి॑రస్య॒ ఘృష్వే॑ర్ది॒వో ర॑రప్శే మహి॒మా పృ॑థి॒వ్యాః .
నాస్య॒ శత్రు॒ర్న ప్ర॑తి॒మాన॑మస్తి॒ న ప్ర॑తి॒ష్ఠిః పు॑రుమా॒యస్య॒ సహ్యోః॑ .. 6.018.12
ప్ర తత్తే॑ అ॒ద్యా కర॑ణం కృ॒తం భూ॒త్కుత్సం॒ యదా॒యుమ॑తిథి॒గ్వమ॑స్మై .
పు॒రూ స॒హస్రా॒ ని శి॑శా అ॒భి క్షాముత్తూర్వ॑యాణం ధృష॒తా ని॑నేథ .. 6.018.13
అను॒ త్వాహి॑ఘ్నే॒ అధ॑ దేవ దే॒వా మద॒న్విశ్వే॑ క॒విత॑మం కవీ॒నాం .
కరో॒ యత్ర॒ వరి॑వో బాధి॒తాయ॑ ది॒వే జనా॑య త॒న్వే॑ గృణా॒నః .. 6.018.14
అను॒ ద్యావా॑పృథి॒వీ తత్త॒ ఓజోఽమ॑ర్త్యా జిహత ఇంద్ర దే॒వాః .
కృ॒ష్వా కృ॑త్నో॒ అకృ॑తం॒ యత్తే॒ అస్త్యు॒క్థం నవీ॑యో జనయస్వ య॒జ్ఞైః .. 6.018.15

మ॒హాఀ ఇంద్రో॑ నృ॒వదా చ॑ర్షణి॒ప్రా ఉ॒త ద్వి॒బర్హా॑ అమి॒నః సహో॑భిః .
అ॒స్మ॒ద్ర్య॑గ్వావృధే వీ॒ర్యా॑యో॒రుః పృ॒థుః సుకృ॑తః క॒ర్తృభి॑ర్భూత్ .. 6.019.01
ఇంద్ర॑మే॒వ ధి॒షణా॑ సా॒తయే॑ ధాద్బృ॒హంత॑మృ॒ష్వమ॒జరం॒ యువా॑నం .
అషా॑ళ్హేన॒ శవ॑సా శూశు॒వాంసం॑ స॒ద్యశ్చి॒ద్యో వా॑వృ॒ధే అసా॑మి .. 6.019.02
పృ॒థూ క॒రస్నా॑ బహు॒లా గభ॑స్తీ అస్మ॒ద్ర్య1॒॑క్సం మి॑మీహి॒ శ్రవాం॑సి .
యూ॒థేవ॑ ప॒శ్వః ప॑శు॒పా దమూ॑నా అ॒స్మాఀ ఇం॑ద్రా॒భ్యా వ॑వృత్స్వా॒జౌ .. 6.019.03
తం వ॒ ఇంద్రం॑ చ॒తిన॑మస్య శా॒కైరి॒హ నూ॒నం వా॑జ॒యంతో॑ హువేమ .
యథా॑ చి॒త్పూర్వే॑ జరి॒తార॑ ఆ॒సురనే॑ద్యా అనవ॒ద్యా అరి॑ష్టాః .. 6.019.04
ధృ॒తవ్ర॑తో ధన॒దాః సోమ॑వృద్ధః॒ స హి వా॒మస్య॒ వసు॑నః పురు॒క్షుః .
సం జ॑గ్మిరే ప॒థ్యా॒3॒॑ రాయో॑ అస్మిన్సము॒ద్రే న సింధ॑వో॒ యాద॑మానాః .. 6.019.05
శవి॑ష్ఠం న॒ ఆ భ॑ర శూర॒ శవ॒ ఓజి॑ష్ఠ॒మోజో॑ అభిభూత ఉ॒గ్రం .
విశ్వా॑ ద్యు॒మ్నా వృష్ణ్యా॒ మాను॑షాణామ॒స్మభ్యం॑ దా హరివో మాద॒యధ్యై॑ .. 6.019.06
యస్తే॒ మదః॑ పృతనా॒షాళమృ॑ధ్ర॒ ఇంద్ర॒ తం న॒ ఆ భ॑ర శూశు॒వాంసం॑ .
యేన॑ తో॒కస్య॒ తన॑యస్య సా॒తౌ మం॑సీ॒మహి॑ జిగీ॒వాంస॒స్త్వోతాః॑ .. 6.019.07
ఆ నో॑ భర॒ వృష॑ణం॒ శుష్మ॑మింద్ర ధన॒స్పృతం॑ శూశు॒వాంసం॑ సు॒దక్షం॑ .
యేన॒ వంసా॑మ॒ పృత॑నాసు॒ శత్రూం॒తవో॒తిభి॑రు॒త జా॒మీఀరజా॑మీన్ .. 6.019.08
ఆ తే॒ శుష్మో॑ వృష॒భ ఏ॑తు ప॒శ్చాదోత్త॒రాద॑ధ॒రాదా పు॒రస్తా॑త్ .
ఆ వి॒శ్వతో॑ అ॒భి సమే॑త్వ॒ర్వాఙింద్ర॑ ద్యు॒మ్నం స్వ॑ర్వద్ధేహ్య॒స్మే .. 6.019.09
నృ॒వత్త॑ ఇంద్ర॒ నృత॑మాభిరూ॒తీ వం॑సీ॒మహి॑ వా॒మం శ్రోమ॑తేభిః .
ఈక్షే॒ హి వస్వ॑ ఉ॒భయ॑స్య రాజం॒ధా రత్నం॒ మహి॑ స్థూ॒రం బృ॒హంతం॑ .. 6.019.10
మ॒రుత్వం॑తం వృష॒భం వా॑వృధా॒నమక॑వారిం ది॒వ్యం శా॒సమింద్రం॑ .
వి॒శ్వా॒సాహ॒మవ॑సే॒ నూత॑నాయో॒గ్రం స॑హో॒దామి॒హ తం హు॑వేమ .. 6.019.11
జనం॑ వజ్రి॒న్మహి॑ చి॒న్మన్య॑మానమే॒భ్యో నృభ్యో॑ రంధయా॒ యేష్వస్మి॑ .
అధా॒ హి త్వా॑ పృథి॒వ్యాం శూర॑సాతౌ॒ హవా॑మహే॒ తన॑యే॒ గోష్వ॒ప్సు .. 6.019.12
వ॒యం త॑ ఏ॒భిః పు॑రుహూత స॒ఖ్యైః శత్రోః॑శత్రో॒రుత్త॑ర॒ ఇత్స్యా॑మ .
ఘ్నంతో॑ వృ॒త్రాణ్యు॒భయా॑ని శూర రా॒యా మ॑దేమ బృహ॒తా త్వోతాః॑ .. 6.019.13

ద్యౌర్న య ఇం॑ద్రా॒భి భూమా॒ర్యస్త॒స్థౌ ర॒యిః శవ॑సా పృ॒త్సు జనా॑న్ .
తం నః॑ స॒హస్ర॑భరముర్వరా॒సాం ద॒ద్ధి సూ॑నో సహసో వృత్ర॒తురం॑ .. 6.020.01
ది॒వో న తుభ్య॒మన్విం॑ద్ర స॒త్రాసు॒ర్యం॑ దే॒వేభి॑ర్ధాయి॒ విశ్వం॑ .
అహిం॒ యద్వృ॒త్రమ॒పో వ॑వ్రి॒వాంసం॒ హన్నృ॑జీషి॒న్విష్ణు॑నా సచా॒నః .. 6.020.02
తూర్వ॒న్నోజీ॑యాంత॒వస॒స్తవీ॑యాన్కృ॒తబ్ర॒హ్మేంద్రో॑ వృ॒ద్ధమ॑హాః .
రాజా॑భవ॒న్మధు॑నః సో॒మ్యస్య॒ విశ్వా॑సాం॒ యత్పు॒రాం ద॒ర్త్నుమావ॑త్ .. 6.020.03
శ॒తైర॑పద్రన్ప॒ణయ॑ ఇం॒ద్రాత్ర॒ దశో॑ణయే క॒వయే॒ఽర్కసా॑తౌ .
వ॒ధైః శుష్ణ॑స్యా॒శుష॑స్య మా॒యాః పి॒త్వో నారి॑రేచీ॒త్కిం చ॒న ప్ర .. 6.020.04
మ॒హో ద్రు॒హో అప॑ వి॒శ్వాయు॑ ధాయి॒ వజ్ర॑స్య॒ యత్పత॑నే॒ పాది॒ శుష్ణః॑ .
ఉ॒రు ష స॒రథం॒ సార॑థయే క॒రింద్రః॒ కుత్సా॑య॒ సూర్య॑స్య సా॒తౌ .. 6.020.05
ప్ర శ్యే॒నో న మ॑ది॒రమం॒శుమ॑స్మై॒ శిరో॑ దా॒సస్య॒ నము॑చేర్మథా॒యన్ .
ప్రావ॒న్నమీం॑ సా॒ప్యం స॒సంతం॑ పృ॒ణగ్రా॒యా సమి॒షా సం స్వ॒స్తి .. 6.020.06
వి పిప్రో॒రహి॑మాయస్య దృ॒ళ్హాః పురో॑ వజ్రిం॒ఛవ॑సా॒ న ద॑ర్దః .
సుదా॑మం॒తద్రేక్ణో॑ అప్రమృ॒ష్యమృ॒జిశ్వ॑నే దా॒త్రం దా॒శుషే॑ దాః .. 6.020.07
స వే॑త॒సుం దశ॑మాయం॒ దశో॑ణిం॒ తూతు॑జి॒మింద్రః॑ స్వభి॒ష్టిసు॑మ్నః .
ఆ తుగ్రం॒ శశ్వ॒దిభం॒ ద్యోత॑నాయ మా॒తుర్న సీ॒ముప॑ సృజా ఇ॒యధ్యై॑ .. 6.020.08
స ఈం॒ స్పృధో॑ వనతే॒ అప్ర॑తీతో॒ బిభ్ర॒ద్వజ్రం॑ వృత్ర॒హణం॒ గభ॑స్తౌ .
తిష్ఠ॒ద్ధరీ॒ అధ్యస్తే॑వ॒ గర్తే॑ వచో॒యుజా॑ వహత॒ ఇంద్ర॑మృ॒ష్వం .. 6.020.09
స॒నేమ॒ తేఽవ॑సా॒ నవ్య॑ ఇంద్ర॒ ప్ర పూ॒రవః॑ స్తవంత ఏ॒నా య॒జ్ఞైః .
స॒ప్త యత్పురః॒ శర్మ॒ శార॑దీ॒ర్దర్ద్ధందాసీః॑ పురు॒కుత్సా॑య॒ శిక్ష॑న్ .. 6.020.10
త్వం వృ॒ధ ఇం॑ద్ర పూ॒ర్వ్యో భూ॑ర్వరివ॒స్యన్ను॒శనే॑ కా॒వ్యాయ॑ .
పరా॒ నవ॑వాస్త్వమను॒దేయం॑ మ॒హే పి॒త్రే ద॑దాథ॒ స్వం నపా॑తం .. 6.020.11
త్వం ధుని॑రింద్ర॒ ధుని॑మతీరృ॒ణోర॒పః సీ॒రా న స్రవం॑తీః .
ప్ర యత్స॑ము॒ద్రమతి॑ శూర॒ పర్షి॑ పా॒రయా॑ తు॒ర్వశం॒ యదుం॑ స్వ॒స్తి .. 6.020.12
తవ॑ హ॒ త్యదిం॑ద్ర॒ విశ్వ॑మా॒జౌ స॒స్తో ధునీ॒చుము॑రీ॒ యా హ॒ సిష్వ॑ప్ .
దీ॒దయ॒దిత్తుభ్యం॒ సోమే॑భిః సు॒న్వంద॒భీతి॑రి॒ధ్మభృ॑తిః ప॒క్థ్య1॒॑ర్కైః .. 6.020.13

ఇ॒మా ఉ॑ త్వా పురు॒తమ॑స్య కా॒రోర్హవ్యం॑ వీర॒ హవ్యా॑ హవంతే .
ధియో॑ రథే॒ష్ఠామ॒జరం॒ నవీ॑యో ర॒యిర్విభూ॑తిరీయతే వచ॒స్యా .. 6.021.01
తము॑ స్తుష॒ ఇంద్రం॒ యో విదా॑నో॒ గిర్వా॑హసం గీ॒ర్భిర్య॒జ్ఞవృ॑ద్ధం .
యస్య॒ దివ॒మతి॑ మ॒హ్నా పృ॑థి॒వ్యాః పు॑రుమా॒యస్య॑ రిరి॒చే మ॑హి॒త్వం .. 6.021.02
స ఇత్తమో॑ఽవయు॒నం త॑త॒న్వత్సూర్యే॑ణ వ॒యున॑వచ్చకార .
క॒దా తే॒ మర్తా॑ అ॒మృత॑స్య॒ ధామేయ॑క్షంతో॒ న మి॑నంతి స్వధావః .. 6.021.03
యస్తా చ॒కార॒ స కుహ॑ స్వి॒దింద్రః॒ కమా జనం॑ చరతి॒ కాసు॑ వి॒క్షు .
కస్తే॑ య॒జ్ఞో మన॑సే॒ శం వరా॑య॒ కో అ॒ర్క ఇం॑ద్ర కత॒మః స హోతా॑ .. 6.021.04
ఇ॒దా హి తే॒ వేవి॑షతః పురా॒జాః ప్ర॒త్నాస॑ ఆ॒సుః పు॑రుకృ॒త్సఖా॑యః .
యే మ॑ధ్య॒మాస॑ ఉ॒త నూత॑నాస ఉ॒తావ॒మస్య॑ పురుహూత బోధి .. 6.021.05
తం పృ॒చ్ఛంతోఽవ॑రాసః॒ పరా॑ణి ప్ర॒త్నా త॑ ఇంద్ర॒ శ్రుత్యాను॑ యేముః .
అర్చా॑మసి వీర బ్రహ్మవాహో॒ యాదే॒వ వి॒ద్మ తాత్త్వా॑ మ॒హాంతం॑ .. 6.021.06
అ॒భి త్వా॒ పాజో॑ ర॒క్షసో॒ వి త॑స్థే॒ మహి॑ జజ్ఞా॒నమ॒భి తత్సు తి॑ష్ఠ .
తవ॑ ప్ర॒త్నేన॒ యుజ్యే॑న॒ సఖ్యా॒ వజ్రే॑ణ ధృష్ణో॒ అప॒ తా ను॑దస్వ .. 6.021.07
స తు శ్రు॑ధీంద్ర॒ నూత॑నస్య బ్రహ్మణ్య॒తో వీ॑ర కారుధాయః .
త్వం హ్యా॒3॒॑పిః ప్ర॒దివి॑ పితౄ॒ణాం శశ్వ॑ద్బ॒భూథ॑ సు॒హవ॒ ఏష్టౌ॑ .. 6.021.08
ప్రోతయే॒ వరు॑ణం మి॒త్రమింద్రం॑ మ॒రుతః॑ కృ॒ష్వావ॑సే నో అ॒ద్య .
ప్ర పూ॒షణం॒ విష్ణు॑మ॒గ్నిం పురం॑ధిం సవి॒తార॒మోష॑ధీః॒ పర్వ॑తాఀశ్చ .. 6.021.09
ఇ॒మ ఉ॑ త్వా పురుశాక ప్రయజ్యో జరి॒తారో॑ అ॒భ్య॑ర్చంత్య॒ర్కైః .
శ్రు॒ధీ హవ॒మా హు॑వ॒తో హు॑వా॒నో న త్వావా॑ఀ అ॒న్యో అ॑మృత॒ త్వద॑స్తి .. 6.021.10
నూ మ॒ ఆ వాచ॒ముప॑ యాహి వి॒ద్వాన్విశ్వే॑భిః సూనో సహసో॒ యజ॑త్రైః .
యే అ॑గ్నిజి॒హ్వా ఋ॑త॒సాప॑ ఆ॒సుర్యే మనుం॑ చ॒క్రురుప॑రం॒ దసా॑య .. 6.021.11
స నో॑ బోధి పురఏ॒తా సు॒గేషూ॒త దు॒ర్గేషు॑ పథి॒కృద్విదా॑నః .
యే అశ్ర॑మాస ఉ॒రవో॒ వహి॑ష్ఠా॒స్తేభి॑ర్న ఇంద్రా॒భి వ॑క్షి॒ వాజం॑ .. 6.021.12

య ఏక॒ ఇద్ధవ్య॑శ్చర్షణీ॒నామింద్రం॒ తం గీ॒ర్భిర॒భ్య॑ర్చ ఆ॒భిః .
యః పత్య॑తే వృష॒భో వృష్ణ్యా॑వాన్స॒త్యః సత్వా॑ పురుమా॒యః సహ॑స్వాన్ .. 6.022.01
తము॑ నః॒ పూర్వే॑ పి॒తరో॒ నవ॑గ్వాః స॒ప్త విప్రా॑సో అ॒భి వా॒జయం॑తః .
న॒క్ష॒ద్దా॒భం తతు॑రిం పర్వతే॒ష్ఠామద్రో॑ఘవాచం మ॒తిభిః॒ శవి॑ష్ఠం .. 6.022.02
తమీ॑మహ॒ ఇంద్ర॑మస్య రా॒యః పు॑రు॒వీర॑స్య నృ॒వతః॑ పురు॒క్షోః .
యో అస్కృ॑ధోయుర॒జరః॒ స్వ॑ర్వాం॒తమా భ॑ర హరివో మాద॒యధ్యై॑ .. 6.022.03
తన్నో॒ వి వో॑చో॒ యది॑ తే పు॒రా చి॑జ్జరి॒తార॑ ఆన॒శుః సు॒మ్నమిం॑ద్ర .
కస్తే॑ భా॒గః కిం వయో॑ దుధ్ర ఖిద్వః॒ పురు॑హూత పురూవసోఽసుర॒ఘ్నః .. 6.022.04
తం పృ॒చ్ఛంతీ॒ వజ్ర॑హస్తం రథే॒ష్ఠామింద్రం॒ వేపీ॒ వక్వ॑రీ॒ యస్య॒ నూ గీః .
తు॒వి॒గ్రా॒భం తు॑వికూ॒ర్మిం ర॑భో॒దాం గా॒తుమి॑షే॒ నక్ష॑తే॒ తుమ్ర॒మచ్ఛ॑ .. 6.022.05
అ॒యా హ॒ త్యం మా॒యయా॑ వావృధా॒నం మ॑నో॒జువా॑ స్వతవః॒ పర్వ॑తేన .
అచ్యు॑తా చిద్వీళి॒తా స్వో॑జో రు॒జో వి దృ॒ళ్హా ధృ॑ష॒తా వి॑రప్శిన్ .. 6.022.06
తం వో॑ ధి॒యా నవ్య॑స్యా॒ శవి॑ష్ఠం ప్ర॒త్నం ప్ర॑త్న॒వత్ప॑రితంస॒యధ్యై॑ .
స నో॑ వక్షదనిమా॒నః సు॒వహ్మేంద్రో॒ విశ్వా॒న్యతి॑ దు॒ర్గహా॑ణి .. 6.022.07
ఆ జనా॑య॒ ద్రుహ్వ॑ణే॒ పార్థి॑వాని ది॒వ్యాని॑ దీపయో॒ఽన్తరి॑క్షా .
తపా॑ వృషన్వి॒శ్వతః॑ శో॒చిషా॒ తాన్బ్ర॑హ్మ॒ద్విషే॑ శోచయ॒ క్షామ॒పశ్చ॑ .. 6.022.08
భువో॒ జన॑స్య ది॒వ్యస్య॒ రాజా॒ పార్థి॑వస్య॒ జగ॑తస్త్వేషసందృక్ .
ధి॒ష్వ వజ్రం॒ దక్షి॑ణ ఇంద్ర॒ హస్తే॒ విశ్వా॑ అజుర్య దయసే॒ వి మా॒యాః .. 6.022.09
ఆ సం॒యత॑మింద్ర ణః స్వ॒స్తిం శ॑త్రు॒తూర్యా॑య బృహ॒తీమమృ॑ధ్రాం .
యయా॒ దాసా॒న్యార్యా॑ణి వృ॒త్రా కరో॑ వజ్రిన్సు॒తుకా॒ నాహు॑షాణి .. 6.022.10
స నో॑ ని॒యుద్భిః॑ పురుహూత వేధో వి॒శ్వవా॑రాభి॒రా గ॑హి ప్రయజ్యో .
న యా అదే॑వో॒ వర॑తే॒ న దే॒వ ఆభి॑ర్యాహి॒ తూయ॒మా మ॑ద్ర్య॒ద్రిక్ .. 6.022.11

సు॒త ఇత్త్వం నిమి॑శ్ల ఇంద్ర॒ సోమే॒ స్తోమే॒ బ్రహ్మ॑ణి శ॒స్యమా॑న ఉ॒క్థే .
యద్వా॑ యు॒క్తాభ్యాం॑ మఘవ॒న్హరి॑భ్యాం॒ బిభ్ర॒ద్వజ్రం॑ బా॒హ్వోరిం॑ద్ర॒ యాసి॑ .. 6.023.01
యద్వా॑ ది॒వి పార్యే॒ సుష్వి॑మింద్ర వృత్ర॒హత్యేఽవ॑సి॒ శూర॑సాతౌ .
యద్వా॒ దక్ష॑స్య బి॒భ్యుషో॒ అబి॑భ్య॒దరం॑ధయః॒ శర్ధ॑త ఇంద్ర॒ దస్యూ॑న్ .. 6.023.02
పాతా॑ సు॒తమింద్రో॑ అస్తు॒ సోమం॑ ప్రణే॒నీరు॒గ్రో జ॑రి॒తార॑మూ॒తీ .
కర్తా॑ వీ॒రాయ॒ సుష్వ॑య ఉ లో॒కం దాతా॒ వసు॑ స్తువ॒తే కీ॒రయే॑ చిత్ .. 6.023.03
గంతేయాం॑తి॒ సవ॑నా॒ హరి॑భ్యాం బ॒భ్రిర్వజ్రం॑ ప॒పిః సోమం॑ ద॒దిర్గాః .
కర్తా॑ వీ॒రం నర్యం॒ సర్వ॑వీరం॒ శ్రోతా॒ హవం॑ గృణ॒తః స్తోమ॑వాహాః .. 6.023.04
అస్మై॑ వ॒యం యద్వా॒వాన॒ తద్వి॑విష్మ॒ ఇంద్రా॑య॒ యో నః॑ ప్ర॒దివో॒ అప॒స్కః .
సు॒తే సోమే॑ స్తు॒మసి॒ శంస॑దు॒క్థేంద్రా॑య॒ బ్రహ్మ॒ వర్ధ॑నం॒ యథాస॑త్ .. 6.023.05
బ్రహ్మా॑ణి॒ హి చ॑కృ॒షే వర్ధ॑నాని॒ తావ॑త్త ఇంద్ర మ॒తిభి॑ర్వివిష్మః .
సు॒తే సోమే॑ సుతపాః॒ శంత॑మాని॒ రాండ్యా॑ క్రియాస్మ॒ వక్ష॑ణాని య॒జ్ఞైః .. 6.023.06
స నో॑ బోధి పురో॒ళాశం॒ రరా॑ణః॒ పిబా॒ తు సోమం॒ గోఋ॑జీకమింద్ర .
ఏదం బ॒ర్హిర్యజ॑మానస్య సీదో॒రుం కృ॑ధి త్వాయ॒త ఉ॑ లో॒కం .. 6.023.07
స మం॑దస్వా॒ హ్యను॒ జోష॑ముగ్ర॒ ప్ర త్వా॑ య॒జ్ఞాస॑ ఇ॒మే అ॑శ్నువంతు .
ప్రేమే హవా॑సః పురుహూ॒తమ॒స్మే ఆ త్వే॒యం ధీరవ॑స ఇంద్ర యమ్యాః .. 6.023.08
తం వః॑ సఖాయః॒ సం యథా॑ సు॒తేషు॒ సోమే॑భిరీం పృణతా భో॒జమింద్రం॑ .
కు॒విత్తస్మా॒ అస॑తి నో॒ భరా॑య॒ న సుష్వి॒మింద్రోఽవ॑సే మృధాతి .. 6.023.09
ఏ॒వేదింద్రః॑ సు॒తే అ॑స్తావి॒ సోమే॑ భ॒రద్వా॑జేషు॒ క్షయ॒దిన్మ॒ఘోనః॑ .
అస॒ద్యథా॑ జరి॒త్ర ఉ॒త సూ॒రిరింద్రో॑ రా॒యో వి॒శ్వవా॑రస్య దా॒తా .. 6.023.10

వృషా॒ మద॒ ఇంద్రే॒ శ్లోక॑ ఉ॒క్థా సచా॒ సోమే॑షు సుత॒పా ఋ॑జీ॒షీ .
అ॒ర్చ॒త్ర్యో॑ మ॒ఘవా॒ నృభ్య॑ ఉ॒క్థైర్ద్యు॒క్షో రాజా॑ గి॒రామక్షి॑తోతిః .. 6.024.01
తతు॑రిర్వీ॒రో నర్యో॒ విచే॑తాః॒ శ్రోతా॒ హవం॑ గృణ॒త ఉ॒ర్వ్యూ॑తిః .
వసుః॒ శంసో॑ న॒రాం కా॒రుధా॑యా వా॒జీ స్తు॒తో వి॒దథే॑ దాతి॒ వాజం॑ .. 6.024.02
అక్షో॒ న చ॒క్ర్యోః॑ శూర బృ॒హన్ప్ర తే॑ మ॒హ్నా రి॑రిచే॒ రోద॑స్యోః .
వృ॒క్షస్య॒ ను తే॑ పురుహూత వ॒యా వ్యూ॒3॒॑తయో॑ రురుహురింద్ర పూ॒ర్వీః .. 6.024.03
శచీ॑వతస్తే పురుశాక॒ శాకా॒ గవా॑మివ స్రు॒తయః॑ సం॒చర॑ణీః .
వ॒త్సానాం॒ న తం॒తయ॑స్త ఇంద్ర॒ దామ॑న్వంతో అదా॒మానః॑ సుదామన్ .. 6.024.04
అ॒న్యద॒ద్య కర్వ॑రమ॒న్యదు॒ శ్వోఽస॑చ్చ॒ సన్ముహు॑రాచ॒క్రిరింద్రః॑ .
మి॒త్రో నో॒ అత్ర॒ వరు॑ణశ్చ పూ॒షార్యో వశ॑స్య పర్యే॒తాస్తి॑ .. 6.024.05
వి త్వదాపో॒ న పర్వ॑తస్య పృ॒ష్ఠాదు॒క్థేభి॑రింద్రానయంత య॒జ్ఞైః .
తం త్వా॒భిః సు॑ష్టు॒తిభి॑ర్వా॒జయం॑త ఆ॒జిం న జ॑గ్ముర్గిర్వాహో॒ అశ్వాః॑ .. 6.024.06
న యం జరం॑తి శ॒రదో॒ న మాసా॒ న ద్యావ॒ ఇంద్ర॑మవక॒ర్శయం॑తి .
వృ॒ద్ధస్య॑ చిద్వర్ధతామస్య త॒నూః స్తోమే॑భిరు॒క్థైశ్చ॑ శ॒స్యమా॑నా .. 6.024.07
న వీ॒ళవే॒ నమ॑తే॒ న స్థి॒రాయ॒ న శర్ధ॑తే॒ దస్యు॑జూతాయ స్త॒వాన్ .
అజ్రా॒ ఇంద్ర॑స్య గి॒రయ॑శ్చిదృ॒ష్వా గం॑భీ॒రే చి॑ద్భవతి గా॒ధమ॑స్మై .. 6.024.08
గం॒భీ॒రేణ॑ న ఉ॒రుణా॑మత్రి॒న్ప్రేషో యం॑ధి సుతపావ॒న్వాజా॑న్ .
స్థా ఊ॒ షు ఊ॒ర్ధ్వ ఊ॒తీ అరి॑షణ్యన్న॒క్తోర్వ్యు॑ష్టౌ॒ పరి॑తక్మ్యాయాం .. 6.024.09
సచ॑స్వ నా॒యమవ॑సే అ॒భీక॑ ఇ॒తో వా॒ తమిం॑ద్ర పాహి రి॒షః .
అ॒మా చై॑న॒మర॑ణ్యే పాహి రి॒షో మదే॑మ శ॒తహి॑మాః సు॒వీరాః॑ .. 6.024.10

యా త॑ ఊ॒తిర॑వ॒మా యా ప॑ర॒మా యా మ॑ధ్య॒మేంద్ర॑ శుష్మి॒న్నస్తి॑ .
తాభి॑రూ॒ షు వృ॑త్ర॒హత్యే॑ఽవీర్న ఏ॒భిశ్చ॒ వాజై॑ర్మ॒హాన్న॑ ఉగ్ర .. 6.025.01
ఆభిః॒ స్పృధో॑ మిథ॒తీరరి॑షణ్యన్న॒మిత్ర॑స్య వ్యథయా మ॒న్యుమిం॑ద్ర .
ఆభి॒ర్విశ్వా॑ అభి॒యుజో॒ విషూ॑చీ॒రార్యా॑య॒ విశోఽవ॑ తారీ॒ర్దాసీః॑ .. 6.025.02
ఇంద్ర॑ జా॒మయ॑ ఉ॒త యేఽజా॑మయోఽర్వాచీ॒నాసో॑ వ॒నుషో॑ యుయు॒జ్రే .
త్వమే॑షాం విథు॒రా శవాం॑సి జ॒హి వృష్ణ్యా॑ని కృణు॒హీ పరా॑చః .. 6.025.03
శూరో॑ వా॒ శూరం॑ వనతే॒ శరీ॑రైస్తనూ॒రుచా॒ తరు॑షి॒ యత్కృ॒ణ్వైతే॑ .
తో॒కే వా॒ గోషు॒ తన॑యే॒ యద॒ప్సు వి క్రంద॑సీ ఉ॒ర్వరా॑సు॒ బ్రవై॑తే .. 6.025.04
న॒హి త్వా॒ శూరో॒ న తు॒రో న ధృ॒ష్ణుర్న త్వా॑ యో॒ధో మన్య॑మానో యు॒యోధ॑ .
ఇంద్ర॒ నకి॑ష్ట్వా॒ ప్రత్య॑స్త్యేషాం॒ విశ్వా॑ జా॒తాన్య॒భ్య॑సి॒ తాని॑ .. 6.025.05
స ప॑త్యత ఉ॒భయో॑ర్నృ॒మ్ణమ॒యోర్యదీ॑ వే॒ధసః॑ సమి॒థే హవం॑తే .
వృ॒త్రే వా॑ మ॒హో నృ॒వతి॒ క్షయే॑ వా॒ వ్యచ॑స్వంతా॒ యది॑ వితంత॒సైతే॑ .. 6.025.06
అధ॑ స్మా తే చర్ష॒ణయో॒ యదేజా॒నింద్ర॑ త్రా॒తోత భ॑వా వరూ॒తా .
అ॒స్మాకా॑సో॒ యే నృత॑మాసో అ॒ర్య ఇంద్ర॑ సూ॒రయో॑ దధి॒రే పు॒రో నః॑ .. 6.025.07
అను॑ తే దాయి మ॒హ ఇం॑ద్రి॒యాయ॑ స॒త్రా తే॒ విశ్వ॒మను॑ వృత్ర॒హత్యే॑ .
అను॑ క్ష॒త్రమను॒ సహో॑ యజ॒త్రేంద్ర॑ దే॒వేభి॒రను॑ తే నృ॒షహ్యే॑ .. 6.025.08
ఏ॒వా నః॒ స్పృధః॒ సమ॑జా స॒మత్స్వింద్ర॑ రారం॒ధి మి॑థ॒తీరదే॑వీః .
వి॒ద్యామ॒ వస్తో॒రవ॑సా గృ॒ణంతో॑ భ॒రద్వా॑జా ఉ॒త త॑ ఇంద్ర నూ॒నం .. 6.025.09

శ్రు॒ధీ న॑ ఇంద్ర॒ హ్వయా॑మసి త్వా మ॒హో వాజ॑స్య సా॒తౌ వా॑వృషా॒ణాః .
సం యద్విశోఽయం॑త॒ శూర॑సాతా ఉ॒గ్రం నోఽవః॒ పార్యే॒ అహం॑దాః .. 6.026.01
త్వాం వా॒జీ హ॑వతే వాజినే॒యో మ॒హో వాజ॑స్య॒ గధ్య॑స్య సా॒తౌ .
త్వాం వృ॒త్రేష్విం॑ద్ర॒ సత్ప॑తిం॒ తరు॑త్రం॒ త్వాం చ॑ష్టే ముష్టి॒హా గోషు॒ యుధ్య॑న్ .. 6.026.02
త్వం క॒విం చో॑దయో॒ఽర్కసా॑తౌ॒ త్వం కుత్సా॑య॒ శుష్ణం॑ దా॒శుషే॑ వర్క్ .
త్వం శిరో॑ అమ॒ర్మణః॒ పరా॑హన్నతిథి॒గ్వాయ॒ శంస్యం॑ కరి॒ష్యన్ .. 6.026.03
త్వం రథం॒ ప్ర భ॑రో యో॒ధమృ॒ష్వమావో॒ యుధ్యం॑తం వృష॒భం దశ॑ద్యుం .
త్వం తుగ్రం॑ వేత॒సవే॒ సచా॑హం॒త్వం తుజిం॑ గృ॒ణంత॑మింద్ర తూతోః .. 6.026.04
త్వం తదు॒క్థమిం॑ద్ర బ॒ర్హణా॑ కః॒ ప్ర యచ్ఛ॒తా స॒హస్రా॑ శూర॒ దర్షి॑ .
అవ॑ గి॒రేర్దాసం॒ శంబ॑రం హ॒న్ప్రావో॒ దివో॑దాసం చి॒త్రాభి॑రూ॒తీ .. 6.026.05
త్వం శ్ర॒ద్ధాభి॑ర్మందసా॒నః సోమై॑ర్ద॒భీత॑యే॒ చుము॑రిమింద్ర సిష్వప్ .
త్వం ర॒జిం పిఠీ॑నసే దశ॒స్యన్ష॒ష్టిం స॒హస్రా॒ శచ్యా॒ సచా॑హన్ .. 6.026.06
అ॒హం చ॒న తత్సూ॒రిభి॑రానశ్యాం॒ తవ॒ జ్యాయ॑ ఇంద్ర సు॒మ్నమోజః॑ .
త్వయా॒ యత్స్తవం॑తే సధవీర వీ॒రాస్త్రి॒వరూ॑థేన॒ నహు॑షా శవిష్ఠ .. 6.026.07
వ॒యం తే॑ అ॒స్యామిం॑ద్ర ద్యు॒మ్నహూ॑తౌ॒ సఖా॑యః స్యామ మహిన॒ ప్రేష్ఠాః॑ .
ప్రాత॑ర్దనిః క్షత్ర॒శ్రీర॑స్తు॒ శ్రేష్ఠో॑ ఘ॒నే వృ॒త్రాణాం॑ స॒నయే॒ ధనా॑నాం .. 6.026.08

కిమ॑స్య॒ మదే॒ కిమ్వ॑స్య పీ॒తావింద్రః॒ కిమ॑స్య స॒ఖ్యే చ॑కార .
రణా॑ వా॒ యే ని॒షది॒ కిం తే అ॑స్య పు॒రా వి॑విద్రే॒ కిము॒ నూత॑నాసః .. 6.027.01
సద॑స్య॒ మదే॒ సద్వ॑స్య పీ॒తావింద్రః॒ సద॑స్య స॒ఖ్యే చ॑కార .
రణా॑ వా॒ యే ని॒షది॒ సత్తే అ॑స్య పు॒రా వి॑విద్రే॒ సదు॒ నూత॑నాసః .. 6.027.02
న॒హి ను తే॑ మహి॒మనః॑ సమస్య॒ న మ॑ఘవన్మఘవ॒త్త్వస్య॑ వి॒ద్మ .
న రాధ॑సోరాధసో॒ నూత॑న॒స్యేంద్ర॒ నకి॑ర్దదృశ ఇంద్రి॒యం తే॑ .. 6.027.03
ఏ॒తత్త్యత్త॑ ఇంద్రి॒యమ॑చేతి॒ యేనావ॑ధీర్వ॒రశి॑ఖస్య॒ శేషః॑ .
వజ్ర॑స్య॒ యత్తే॒ నిహ॑తస్య॒ శుష్మా॑త్స్వ॒నాచ్చి॑దింద్ర పర॒మో ద॒దార॑ .. 6.027.04
వధీ॒దింద్రో॑ వ॒రశి॑ఖస్య॒ శేషో॑ఽభ్యావ॒ర్తినే॑ చాయమా॒నాయ॒ శిక్ష॑న్ .
వృ॒చీవ॑తో॒ యద్ధ॑రియూ॒పీయా॑యాం॒ హన్పూర్వే॒ అర్ధే॑ భి॒యసాప॑రో॒ దర్త్ .. 6.027.05
త్రిం॒శచ్ఛ॑తం వ॒ర్మిణ॑ ఇంద్ర సా॒కం య॒వ్యావ॑త్యాం పురుహూత శ్రవ॒స్యా .
వృ॒చీవం॑తః॒ శర॑వే॒ పత్య॑మానాః॒ పాత్రా॑ భిందా॒నా న్య॒ర్థాన్యా॑యన్ .. 6.027.06
యస్య॒ గావా॑వరు॒షా సూ॑యవ॒స్యూ అం॒తరూ॒ షు చర॑తో॒ రేరి॑హాణా .
స సృంజ॑యాయ తు॒ర్వశం॒ పరా॑దాద్వృ॒చీవ॑తో దైవవా॒తాయ॒ శిక్ష॑న్ .. 6.027.07
ద్వ॒యాఀ అ॑గ్నే ర॒థినో॑ వింశ॒తిం గా వ॒ధూమ॑తో మ॒ఘవా॒ మహ్యం॑ స॒మ్రాట్ .
అ॒భ్యా॒వ॒ర్తీ చా॑యమా॒నో ద॑దాతి దూ॒ణాశే॒యం దక్షి॑ణా పార్థ॒వానాం॑ .. 6.027.08

ఆ గావో॑ అగ్మన్ను॒త భ॒ద్రమ॑క్ర॒న్సీదం॑తు గో॒ష్ఠే ర॒ణయం॑త్వ॒స్మే .
ప్ర॒జావ॑తీః పురు॒రూపా॑ ఇ॒హ స్యు॒రింద్రా॑య పూ॒ర్వీరు॒షసో॒ దుహా॑నాః .. 6.028.01
ఇంద్రో॒ యజ్వ॑నే పృణ॒తే చ॑ శిక్ష॒త్యుపేద్ద॑దాతి॒ న స్వం ము॑షాయతి .
భూయో॑భూయో ర॒యిమిద॑స్య వ॒ర్ధయ॒న్నభి॑న్నే ఖి॒ల్యే ని ద॑ధాతి దేవ॒యుం .. 6.028.02
న తా న॑శంతి॒ న ద॑భాతి॒ తస్క॑రో॒ నాసా॑మామి॒త్రో వ్యథి॒రా ద॑ధర్షతి .
దే॒వాఀశ్చ॒ యాభి॒ర్యజ॑తే॒ దదా॑తి చ॒ జ్యోగిత్తాభిః॑ సచతే॒ గోప॑తిః స॒హ .. 6.028.03
న తా అర్వా॑ రే॒ణుక॑కాటో అశ్నుతే॒ న సం॑స్కృత॒త్రముప॑ యంతి॒ తా అ॒భి .
ఉ॒రు॒గా॒యమభ॑యం॒ తస్య॒ తా అను॒ గావో॒ మర్త॑స్య॒ వి చ॑రంతి॒ యజ్వ॑నః .. 6.028.04
గావో॒ భగో॒ గావ॒ ఇంద్రో॑ మే అచ్ఛా॒న్గావః॒ సోమ॑స్య ప్రథ॒మస్య॑ భ॒క్షః .
ఇ॒మా యా గావః॒ స జ॑నాస॒ ఇంద్ర॑ ఇ॒చ్ఛామీద్ధృ॒దా మన॑సా చి॒దింద్రం॑ .. 6.028.05
యూ॒యం గా॑వో మేదయథా కృ॒శం చి॑దశ్రీ॒రం చి॑త్కృణుథా సు॒ప్రతీ॑కం .
భ॒ద్రం గృ॒హం కృ॑ణుథ భద్రవాచో బృ॒హద్వో॒ వయ॑ ఉచ్యతే స॒భాసు॑ .. 6.028.06
ప్ర॒జావ॑తీః సూ॒యవ॑సం రి॒శంతీః॑ శు॒ద్ధా అ॒పః సు॑ప్రపా॒ణే పిబం॑తీః .
మా వః॑ స్తే॒న ఈ॑శత॒ మాఘశం॑సః॒ పరి॑ వో హే॒తీ రు॒ద్రస్య॑ వృజ్యాః .. 6.028.07
ఉపే॒దము॑ప॒పర్చ॑నమా॒సు గోషూప॑ పృచ్యతాం .
ఉప॑ ఋష॒భస్య॒ రేత॒స్యుపేం॑ద్ర॒ తవ॑ వీ॒ర్యే॑ .. 6.028.08

ఇంద్రం॑ వో॒ నరః॑ స॒ఖ్యాయ॑ సేపుర్మ॒హో యంతః॑ సుమ॒తయే॑ చకా॒నాః .
మ॒హో హి దా॒తా వజ్ర॑హస్తో॒ అస్తి॑ మ॒హాము॑ ర॒ణ్వమవ॑సే యజధ్వం .. 6.029.01
ఆ యస్మి॒న్హస్తే॒ నర్యా॑ మిమి॒క్షురా రథే॑ హిర॒ణ్యయే॑ రథే॒ష్ఠాః .
ఆ ర॒శ్మయో॒ గభ॑స్త్యోః స్థూ॒రయో॒రాధ్వ॒న్నశ్వా॑సో॒ వృష॑ణో యుజా॒నాః .. 6.029.02
శ్రి॒యే తే॒ పాదా॒ దువ॒ ఆ మి॑మిక్షుర్ధృ॒ష్ణుర్వ॒జ్రీ శవ॑సా॒ దక్షి॑ణావాన్ .
వసా॑నో॒ అత్కం॑ సుర॒భిం దృ॒శే కం స్వ1॒॑ర్ణ నృ॑తవిషి॒రో బ॑భూథ .. 6.029.03
స సోమ॒ ఆమి॑శ్లతమః సు॒తో భూ॒ద్యస్మి॑న్ప॒క్తిః ప॒చ్యతే॒ సంతి॑ ధా॒నాః .
ఇంద్రం॒ నరః॑ స్తు॒వంతో॑ బ్రహ్మకా॒రా ఉ॒క్థా శంసం॑తో దే॒వవా॑తతమాః .. 6.029.04
న తే॒ అంతః॒ శవ॑సో ధాయ్య॒స్య వి తు బా॑బధే॒ రోద॑సీ మహి॒త్వా .
ఆ తా సూ॒రిః పృ॑ణతి॒ తూతు॑జానో యూ॒థేవా॒ప్సు స॒మీజ॑మాన ఊ॒తీ .. 6.029.05
ఏ॒వేదింద్రః॑ సు॒హవ॑ ఋ॒ష్వో అ॑స్తూ॒తీ అనూ॑తీ హిరిశి॒ప్రః సత్వా॑ .
ఏ॒వా హి జా॒తో అస॑మాత్యోజాః పు॒రూ చ॑ వృ॒త్రా హ॑నతి॒ ని దస్యూ॑న్ .. 6.029.06

భూయ॒ ఇద్వా॑వృధే వీ॒ర్యా॑య॒ఀ ఏకో॑ అజు॒ర్యో ద॑యతే॒ వసూ॑ని .
ప్ర రి॑రిచే ది॒వ ఇంద్రః॑ పృథి॒వ్యా అ॒ర్ధమిద॑స్య॒ ప్రతి॒ రోద॑సీ ఉ॒భే .. 6.030.01
అధా॑ మన్యే బృ॒హద॑సు॒ర్య॑మస్య॒ యాని॑ దా॒ధార॒ నకి॒రా మి॑నాతి .
ది॒వేది॑వే॒ సూర్యో॑ దర్శ॒తో భూ॒ద్వి సద్మా॑న్యుర్వి॒యా సు॒క్రతు॑ర్ధాత్ .. 6.030.02
అ॒ద్యా చి॒న్నూ చి॒త్తదపో॑ న॒దీనాం॒ యదా॑భ్యో॒ అర॑దో గా॒తుమిం॑ద్ర .
ని పర్వ॑తా అద్మ॒సదో॒ న సే॑దు॒స్త్వయా॑ దృ॒ళ్హాని॑ సుక్రతో॒ రజాం॑సి .. 6.030.03
స॒త్యమిత్తన్న త్వావా॑ఀ అ॒న్యో అ॒స్తీంద్ర॑ దే॒వో న మర్త్యో॒ జ్యాయా॑న్ .
అహ॒న్నహిం॑ పరి॒శయా॑న॒మర్ణోఽవా॑సృజో అ॒పో అచ్ఛా॑ సము॒ద్రం .. 6.030.04
త్వమ॒పో వి దురో॒ విషూ॑చీ॒రింద్ర॑ దృ॒ళ్హమ॑రుజః॒ పర్వ॑తస్య .
రాజా॑భవో॒ జగ॑తశ్చర్షణీ॒నాం సా॒కం సూర్యం॑ జ॒నయం॒ద్యాము॒షాసం॑ .. 6.030.05

అభూ॒రేకో॑ రయిపతే రయీ॒ణామా హస్త॑యోరధిథా ఇంద్ర కృ॒ష్టీః .
వి తో॒కే అ॒ప్సు తన॑యే చ॒ సూరేఽవో॑చంత చర్ష॒ణయో॒ వివా॑చః .. 6.031.01
త్వద్భి॒యేంద్ర॒ పార్థి॑వాని॒ విశ్వాచ్యు॑తా చిచ్చ్యావయంతే॒ రజాం॑సి .
ద్యావా॒క్షామా॒ పర్వ॑తాసో॒ వనా॑ని॒ విశ్వం॑ దృ॒ళ్హం భ॑యతే॒ అజ్మ॒న్నా తే॑ .. 6.031.02
త్వం కుత్సే॑నా॒భి శుష్ణ॑మింద్రా॒శుషం॑ యుధ్య॒ కుయ॑వం॒ గవి॑ష్టౌ .
దశ॑ ప్రపి॒త్వే అధ॒ సూర్య॑స్య ముషా॒యశ్చ॒క్రమవి॑వే॒ రపాం॑సి .. 6.031.03
త్వం శ॒తాన్యవ॒ శంబ॑రస్య॒ పురో॑ జఘంథాప్ర॒తీని॒ దస్యోః॑ .
అశి॑క్షో॒ యత్ర॒ శచ్యా॑ శచీవో॒ దివో॑దాసాయ సున్వ॒తే సు॑తక్రే భ॒రద్వా॑జాయ గృణ॒తే వసూ॑ని .. 6.031.04
స స॑త్యసత్వన్మహ॒తే రణా॑య॒ రథ॒మా తి॑ష్ఠ తువినృమ్ణ భీ॒మం .
యా॒హి ప్ర॑పథి॒న్నవ॒సోప॑ మ॒ద్రిక్ప్ర చ॑ శ్రుత శ్రావయ చర్ష॒ణిభ్యః॑ .. 6.031.05

అపూ॑ర్వ్యా పురు॒తమా॑న్యస్మై మ॒హే వీ॒రాయ॑ త॒వసే॑ తు॒రాయ॑ .
వి॒ర॒ప్శినే॑ వ॒జ్రిణే॒ శంత॑మాని॒ వచాం॑స్యా॒సా స్థవి॑రాయ తక్షం .. 6.032.01
స మా॒తరా॒ సూర్యే॑ణా కవీ॒నామవా॑సయద్రు॒జదద్రిం॑ గృణా॒నః .
స్వా॒ధీభి॒రృక్వ॑భిర్వావశా॒న ఉదు॒స్రియా॑ణామసృజన్ని॒దానం॑ .. 6.032.02
స వహ్ని॑భి॒రృక్వ॑భి॒ర్గోషు॒ శశ్వ॑న్మి॒తజ్ఞు॑భిః పురు॒కృత్వా॑ జిగాయ .
పురః॑ పురో॒హా సఖి॑భిః సఖీ॒యందృ॒ళ్హా రు॑రోజ క॒విభిః॑ క॒విః సన్ .. 6.032.03
స నీ॒వ్యా॑భిర్జరి॒తార॒మచ్ఛా॑ మ॒హో వాజే॑భిర్మ॒హద్భి॑శ్చ॒ శుష్మైః॑ .
పు॒రు॒వీరా॑భిర్వృషభ క్షితీ॒నామా గి॑ర్వణః సువి॒తాయ॒ ప్ర యా॑హి .. 6.032.04
స సర్గే॑ణ॒ శవ॑సా త॒క్తో అత్యై॑ర॒ప ఇంద్రో॑ దక్షిణ॒తస్తు॑రా॒షాట్ .
ఇ॒త్థా సృ॑జా॒నా అన॑పావృ॒దర్థం॑ ది॒వేది॑వే వివిషురప్రమృ॒ష్యం .. 6.032.05

య ఓజి॑ష్ఠ ఇంద్ర॒ తం సు నో॑ దా॒ మదో॑ వృషన్స్వభి॒ష్టిర్దాస్వా॑న్ .
సౌవ॑శ్వ్యం॒ యో వ॒నవ॒త్స్వశ్వో॑ వృ॒త్రా స॒మత్సు॑ సా॒సహ॑ద॒మిత్రా॑న్ .. 6.033.01
త్వాం హీ॒3॒॑న్ద్రావ॑సే॒ వివా॑చో॒ హవం॑తే చర్ష॒ణయః॒ శూర॑సాతౌ .
త్వం విప్రే॑భి॒ర్వి ప॒ణీఀర॑శాయ॒స్త్వోత॒ ఇత్సని॑తా॒ వాజ॒మర్వా॑ .. 6.033.02
త్వం తాఀ ఇం॑ద్రో॒భయా॑ఀ అ॒మిత్రాం॒దాసా॑ వృ॒త్రాణ్యార్యా॑ చ శూర .
వధీ॒ర్వనే॑వ॒ సుధి॑తేభి॒రత్కై॒రా పృ॒త్సు ద॑ర్షి నృ॒ణాం నృ॑తమ .. 6.033.03
స త్వం న॑ ఇం॒ద్రాక॑వాభిరూ॒తీ సఖా॑ వి॒శ్వాయు॑రవి॒తా వృ॒ధే భూః॑ .
స్వ॑ర్షాతా॒ యద్ధ్వయా॑మసి త్వా॒ యుధ్యం॑తో నే॒మధి॑తా పృ॒త్సు శూ॑ర .. 6.033.04
నూ॒నం న॑ ఇంద్రాప॒రాయ॑ చ స్యా॒ భవా॑ మృళీ॒క ఉ॒త నో॑ అ॒భిష్టౌ॑ .
ఇ॒త్థా గృ॒ణంతో॑ మ॒హిన॑స్య॒ శర్మం॑ది॒వి ష్యా॑మ॒ పార్యే॑ గో॒షత॑మాః .. 6.033.05

సం చ॒ త్వే జ॒గ్ముర్గిర॑ ఇంద్ర పూ॒ర్వీర్వి చ॒ త్వద్యం॑తి వి॒భ్వో॑ మనీ॒షాః .
పు॒రా నూ॒నం చ॑ స్తు॒తయ॒ ఋషీ॑ణాం పస్పృ॒ధ్ర ఇంద్రే॒ అధ్యు॑క్థా॒ర్కా .. 6.034.01
పు॒రు॒హూ॒తో యః పు॑రుగూ॒ర్త ఋభ్వా॒ఀ ఏకః॑ పురుప్రశ॒స్తో అస్తి॑ య॒జ్ఞైః .
రథో॒ న మ॒హే శవ॑సే యుజా॒నో॒3॒॑ఽస్మాభి॒రింద్రో॑ అను॒మాద్యో॑ భూత్ .. 6.034.02
న యం హింసం॑తి ధీ॒తయో॒ న వాణీ॒రింద్రం॒ నక్షం॒తీద॒భి వ॒ర్ధయం॑తీః .
యది॑ స్తో॒తారః॑ శ॒తం యత్స॒హస్రం॑ గృ॒ణంతి॒ గిర్వ॑ణసం॒ శం తద॑స్మై .. 6.034.03
అస్మా॑ ఏ॒తద్ది॒వ్య1॒॑ర్చేవ॑ మా॒సా మి॑మి॒క్ష ఇంద్రే॒ న్య॑యామి॒ సోమః॑ .
జనం॒ న ధన్వ॑న్న॒భి సం యదాపః॑ స॒త్రా వా॑వృధు॒ర్హవ॑నాని య॒జ్ఞైః .. 6.034.04
అస్మా॑ ఏ॒తన్మహ్యాం॑గూ॒షమ॑స్మా॒ ఇంద్రా॑య స్తో॒త్రం మ॒తిభి॑రవాచి .
అస॒ద్యథా॑ మహ॒తి వృ॑త్ర॒తూర్య॒ ఇంద్రో॑ వి॒శ్వాయు॑రవి॒తా వృ॒ధశ్చ॑ .. 6.034.05

క॒దా భు॑వ॒న్రథ॑క్షయాణి॒ బ్రహ్మ॑ క॒దా స్తో॒త్రే స॑హస్రపో॒ష్యం॑ దాః .
క॒దా స్తోమం॑ వాసయోఽస్య రా॒యా క॒దా ధియః॑ కరసి॒ వాజ॑రత్నాః .. 6.035.01
కర్హి॑ స్వి॒త్తదిం॑ద్ర॒ యన్నృభి॒ర్నౄన్వీ॒రైర్వీ॒రాన్నీ॒ళయా॑సే॒ జయా॒జీన్ .
త్రి॒ధాతు॒ గా అధి॑ జయాసి॒ గోష్వింద్ర॑ ద్యు॒మ్నం స్వ॑ర్వద్ధేహ్య॒స్మే .. 6.035.02
కర్హి॑ స్వి॒త్తదిం॑ద్ర॒ యజ్జ॑రి॒త్రే వి॒శ్వప్సు॒ బ్రహ్మ॑ కృ॒ణవః॑ శవిష్ఠ .
క॒దా ధియో॒ న ని॒యుతో॑ యువాసే క॒దా గోమ॑ఘా॒ హవ॑నాని గచ్ఛాః .. 6.035.03
స గోమ॑ఘా జరి॒త్రే అశ్వ॑శ్చంద్రా॒ వాజ॑శ్రవసో॒ అధి॑ ధేహి॒ పృక్షః॑ .
పీ॒పి॒హీషః॑ సు॒దుఘా॑మింద్ర ధే॒నుం భ॒రద్వా॑జేషు సు॒రుచో॑ రురుచ్యాః .. 6.035.04
తమా నూ॒నం వృ॒జన॑మ॒న్యథా॑ చి॒చ్ఛూరో॒ యచ్ఛ॑క్ర॒ వి దురో॑ గృణీ॒షే .
మా నిర॑రం శుక్ర॒దుఘ॑స్య ధే॒నోరాం॑గిర॒సాన్బ్రహ్మ॑ణా విప్ర జిన్వ .. 6.035.05

స॒త్రా మదా॑స॒స్తవ॑ వి॒శ్వజ॑న్యాః స॒త్రా రాయోఽధ॒ యే పార్థి॑వాసః .
స॒త్రా వాజా॑నామభవో విభ॒క్తా యద్దే॒వేషు॑ ధా॒రయ॑థా అసు॒ర్యం॑ .. 6.036.01
అను॒ ప్ర యే॑జే॒ జన॒ ఓజో॑ అస్య స॒త్రా ద॑ధిరే॒ అను॑ వీ॒ర్యా॑య .
స్యూ॒మ॒గృభే॒ దుధ॒యేఽర్వ॑తే చ॒ క్రతుం॑ వృంజం॒త్యపి॑ వృత్ర॒హత్యే॑ .. 6.036.02
తం స॒ధ్రీచీ॑రూ॒తయో॒ వృష్ణ్యా॑ని॒ పౌంస్యా॑ని ని॒యుతః॑ సశ్చు॒రింద్రం॑ .
స॒ము॒ద్రం న సింధ॑వ ఉ॒క్థశు॑ష్మా ఉరు॒వ్యచ॑సం॒ గిర॒ ఆ వి॑శంతి .. 6.036.03
స రా॒యస్ఖాముప॑ సృజా గృణా॒నః పు॑రుశ్చం॒ద్రస్య॒ త్వమిం॑ద్ర॒ వస్వః॑ .
పతి॑ర్బభూ॒థాస॑మో॒ జనా॑నా॒మేకో॒ విశ్వ॑స్య॒ భువ॑నస్య॒ రాజా॑ .. 6.036.04
స తు శ్రు॑ధి॒ శ్రుత్యా॒ యో దు॑వో॒యుర్ద్యౌర్న భూమా॒భి రాయో॑ అ॒ర్యః .
అసో॒ యథా॑ నః॒ శవ॑సా చకా॒నో యు॒గేయు॑గే॒ వయ॑సా॒ చేకి॑తానః .. 6.036.05

అ॒ర్వాగ్రథం॑ వి॒శ్వవా॑రం త ఉ॒గ్రేంద్ర॑ యు॒క్తాసో॒ హర॑యో వహంతు .
కీ॒రిశ్చి॒ద్ధి త్వా॒ హవ॑తే॒ స్వ॑ర్వానృధీ॒మహి॑ సధ॒మాద॑స్తే అ॒ద్య .. 6.037.01
ప్రో ద్రోణే॒ హర॑యః॒ కర్మా॑గ్మన్పునా॒నాస॒ ఋజ్యం॑తో అభూవన్ .
ఇంద్రో॑ నో అ॒స్య పూ॒ర్వ్యః ప॑పీయాద్ద్యు॒క్షో మద॑స్య సో॒మ్యస్య॒ రాజా॑ .. 6.037.02
ఆ॒స॒స్రా॒ణాసః॑ శవసా॒నమచ్ఛేంద్రం॑ సుచ॒క్రే ర॒థ్యా॑సో॒ అశ్వాః॑ .
అ॒భి శ్రవ॒ ఋజ్యం॑తో వహేయు॒ర్నూ చి॒న్ను వా॒యోర॒మృతం॒ వి ద॑స్యేత్ .. 6.037.03
వరి॑ష్ఠో అస్య॒ దక్షి॑ణామియ॒ర్తీంద్రో॑ మ॒ఘోనాం॑ తువికూ॒ర్మిత॑మః .
యయా॑ వజ్రివః పరి॒యాస్యంహో॑ మ॒ఘా చ॑ ధృష్ణో॒ దయ॑సే॒ వి సూ॒రీన్ .. 6.037.04
ఇంద్రో॒ వాజ॑స్య॒ స్థవి॑రస్య దా॒తేంద్రో॑ గీ॒ర్భిర్వ॑ర్ధతాం వృ॒ద్ధమ॑హాః .
ఇంద్రో॑ వృ॒త్రం హని॑ష్ఠో అస్తు॒ సత్వా తా సూ॒రిః పృ॑ణతి॒ తూతు॑జానః .. 6.037.05

అపా॑ది॒త ఉదు॑ నశ్చి॒త్రత॑మో మ॒హీం భ॑ర్షద్ద్యు॒మతీ॒మింద్ర॑హూతిం .
పన్య॑సీం ధీ॒తిం దైవ్య॑స్య॒ యామం॒జన॑స్య రా॒తిం వ॑నతే సు॒దానుః॑ .. 6.038.01
దూ॒రాచ్చి॒దా వ॑సతో అస్య॒ కర్ణా॒ ఘోషా॒దింద్ర॑స్య తన్యతి బ్రువా॒ణః .
ఏయమే॑నం దే॒వహూ॑తిర్వవృత్యాన్మ॒ద్ర్య1॒॑గింద్ర॑మి॒యమృ॒చ్యమా॑నా .. 6.038.02
తం వో॑ ధి॒యా ప॑ర॒మయా॑ పురా॒జామ॒జర॒మింద్ర॑మ॒భ్య॑నూష్య॒ర్కైః .
బ్రహ్మా॑ చ॒ గిరో॑ దధి॒రే సమ॑స్మిన్మ॒హాఀశ్చ॒ స్తోమో॒ అధి॑ వర్ధ॒దింద్రే॑ .. 6.038.03
వర్ధా॒ద్యం య॒జ్ఞ ఉ॒త సోమ॒ ఇంద్రం॒ వర్ధా॒ద్బ్రహ్మ॒ గిర॑ ఉ॒క్థా చ॒ మన్మ॑ .
వర్ధాహై॑నము॒షసో॒ యామ॑న్న॒క్తోర్వర్ధా॒న్మాసాః॑ శ॒రదో॒ ద్యావ॒ ఇంద్రం॑ .. 6.038.04
ఏ॒వా జ॑జ్ఞా॒నం సహ॑సే॒ అసా॑మి వావృధా॒నం రాధ॑సే చ శ్రు॒తాయ॑ .
మ॒హాము॒గ్రమవ॑సే విప్ర నూ॒నమా వి॑వాసేమ వృత్ర॒తూర్యే॑షు .. 6.038.05

మం॒ద్రస్య॑ క॒వేర్ది॒వ్యస్య॒ వహ్నే॒ర్విప్ర॑మన్మనో వచ॒నస్య॒ మధ్వః॑ .
అపా॑ న॒స్తస్య॑ సచ॒నస్య॑ దే॒వేషో॑ యువస్వ గృణ॒తే గోఅ॑గ్రాః .. 6.039.01
అ॒యము॑శా॒నః పర్యద్రి॑ము॒స్రా ఋ॒తధీ॑తిభిరృత॒యుగ్యు॑జా॒నః .
రు॒జదరు॑గ్ణం॒ వి వ॒లస్య॒ సానుం॑ ప॒ణీఀర్వచో॑భిర॒భి యో॑ధ॒దింద్రః॑ .. 6.039.02
అ॒యం ద్యో॑తయద॒ద్యుతో॒ వ్య1॒॑క్తూందో॒షా వస్తోః॑ శ॒రద॒ ఇందు॑రింద్ర .
ఇ॒మం కే॒తుమ॑దధు॒ర్నూ చి॒దహ్నాం॒ శుచి॑జన్మన ఉ॒షస॑శ్చకార .. 6.039.03
అ॒యం రో॑చయద॒రుచో॑ రుచా॒నో॒3॒॑ఽయం వా॑సయ॒ద్వ్యృ1॒॑తేన॑ పూ॒ర్వీః .
అ॒యమీ॑యత ఋత॒యుగ్భి॒రశ్వైః॑ స్వ॒ర్విదా॒ నాభి॑నా చర్షణి॒ప్రాః .. 6.039.04
నూ గృ॑ణా॒నో గృ॑ణ॒తే ప్ర॑త్న రాజ॒న్నిషః॑ పిన్వ వసు॒దేయా॑య పూ॒ర్వీః .
అ॒ప ఓష॑ధీరవి॒షా వనా॑ని॒ గా అర్వ॑తో॒ నౄనృ॒చసే॑ రిరీహి .. 6.039.05

ఇంద్ర॒ పిబ॒ తుభ్యం॑ సు॒తో మదా॒యావ॑ స్య॒ హరీ॒ వి ము॑చా॒ సఖా॑యా .
ఉ॒త ప్ర గా॑య గ॒ణ ఆ ని॒షద్యాథా॑ య॒జ్ఞాయ॑ గృణ॒తే వయో॑ ధాః .. 6.040.01
అస్య॑ పిబ॒ యస్య॑ జజ్ఞా॒న ఇం॑ద్ర॒ మదా॑య॒ క్రత్వే॒ అపి॑బో విరప్శిన్ .
తము॑ తే॒ గావో॒ నర॒ ఆపో॒ అద్రి॒రిందుం॒ సమ॑హ్యన్పీ॒తయే॒ సమ॑స్మై .. 6.040.02
సమి॑ద్ధే అ॒గ్నౌ సు॒త ఇం॑ద్ర॒ సోమ॒ ఆ త్వా॑ వహంతు॒ హర॑యో॒ వహి॑ష్ఠాః .
త్వా॒య॒తా మన॑సా జోహవీ॒మీంద్రా యా॑హి సువి॒తాయ॑ మ॒హే నః॑ .. 6.040.03
ఆ యా॑హి॒ శశ్వ॑దుశ॒తా య॑యా॒థేంద్ర॑ మ॒హా మన॑సా సోమ॒పేయం॑ .
ఉప॒ బ్రహ్మా॑ణి శృణవ ఇ॒మా నోఽథా॑ తే య॒జ్ఞస్త॒న్వే॒3॒॑ వయో॑ ధాత్ .. 6.040.04
యదిం॑ద్ర ది॒వి పార్యే॒ యదృధ॒గ్యద్వా॒ స్వే సద॑నే॒ యత్ర॒ వాసి॑ .
అతో॑ నో య॒జ్ఞమవ॑సే ని॒యుత్వా॑న్స॒జోషాః॑ పాహి గిర్వణో మ॒రుద్భిః॑ .. 6.040.05

అహే॑ళమాన॒ ఉప॑ యాహి య॒జ్ఞం తుభ్యం॑ పవంత॒ ఇంద॑వః సు॒తాసః॑ .
గావో॒ న వ॑జ్రి॒న్స్వమోకో॒ అచ్ఛేంద్రా గ॑హి ప్రథ॒మో య॒జ్ఞియా॑నాం .. 6.041.01
యా తే॑ కా॒కుత్సుకృ॑తా॒ యా వరి॑ష్ఠా॒ యయా॒ శశ్వ॒త్పిబ॑సి॒ మధ్వ॑ ఊ॒ర్మిం .
తయా॑ పాహి॒ ప్ర తే॑ అధ్వ॒ర్యుర॑స్థా॒త్సం తే॒ వజ్రో॑ వర్తతామింద్ర గ॒వ్యుః .. 6.041.02
ఏ॒ష ద్ర॒ప్సో వృ॑ష॒భో వి॒శ్వరూ॑ప॒ ఇంద్రా॑య॒ వృష్ణే॒ సమ॑కారి॒ సోమః॑ .
ఏ॒తం పి॑బ హరివః స్థాతరుగ్ర॒ యస్యేశి॑షే ప్ర॒దివి॒ యస్తే॒ అన్నం॑ .. 6.041.03
సు॒తః సోమో॒ అసు॑తాదింద్ర॒ వస్యా॑న॒యం శ్రేయాం॑చికి॒తుషే॒ రణా॑య .
ఏ॒తం తి॑తిర్వ॒ ఉప॑ యాహి య॒జ్ఞం తేన॒ విశ్వా॒స్తవి॑షీ॒రా పృ॑ణస్వ .. 6.041.04
హ్వయా॑మసి॒ త్వేంద్ర॑ యాహ్య॒ర్వాఙరం॑ తే॒ సోమ॑స్త॒న్వే॑ భవాతి .
శత॑క్రతో మా॒దయ॑స్వా సు॒తేషు॒ ప్రాస్మాఀ అ॑వ॒ పృత॑నాసు॒ ప్ర వి॒క్షు .. 6.041.05

ప్రత్య॑స్మై॒ పిపీ॑షతే॒ విశ్వా॑ని వి॒దుషే॑ భర .
అ॒రం॒గ॒మాయ॒ జగ్మ॒యేఽప॑శ్చాద్దఘ్వనే॒ నరే॑ .. 6.042.01
ఏమే॑నం ప్ర॒త్యేత॑న॒ సోమే॑భిః సోమ॒పాత॑మం .
అమ॑త్రేభిరృజీ॒షిణ॒మింద్రం॑ సు॒తేభి॒రిందు॑భిః .. 6.042.02
యదీ॑ సు॒తేభి॒రిందు॑భిః॒ సోమే॑భిః ప్రతి॒భూష॑థ .
వేదా॒ విశ్వ॑స్య॒ మేధి॑రో ధృ॒షత్తంత॒మిదేష॑తే .. 6.042.03
అ॒స్మాఅ॑స్మా॒ ఇదంధ॒సోఽధ్వ॑ర్యో॒ ప్ర భ॑రా సు॒తం .
కు॒విత్స॑మస్య॒ జేన్య॑స్య॒ శర్ధ॑తో॒ఽభిశ॑స్తేరవ॒స్పర॑త్ .. 6.042.04

యస్య॒ త్యచ్ఛంబ॑రం॒ మదే॒ దివో॑దాసాయ రం॒ధయః॑ .
అ॒యం స సోమ॑ ఇంద్ర తే సు॒తః పిబ॑ .. 6.043.01
యస్య॑ తీవ్ర॒సుతం॒ మదం॒ మధ్య॒మంతం॑ చ॒ రక్ష॑సే .
అ॒యం స సోమ॑ ఇంద్ర తే సు॒తః పిబ॑ .. 6.043.02
యస్య॒ గా అం॒తరశ్మ॑నో॒ మదే॑ దృ॒ళ్హా అ॒వాసృ॑జః .
అ॒యం స సోమ॑ ఇంద్ర తే సు॒తః పిబ॑ .. 6.043.03
యస్య॑ మందా॒నో అంధ॑సో॒ మాఘో॑నం దధి॒షే శవః॑ .
అ॒యం స సోమ॑ ఇంద్ర తే సు॒తః పిబ॑ .. 6.043.04

యో ర॑యివో ర॒యింత॑మో॒ యో ద్యు॒మ్నైర్ద్యు॒మ్నవ॑త్తమః .
సోమః॑ సు॒తః స ఇం॑ద్ర॒ తేఽస్తి॑ స్వధాపతే॒ మదః॑ .. 6.044.01
యః శ॒గ్మస్తు॑విశగ్మ తే రా॒యో దా॒మా మ॑తీ॒నాం .
సోమః॑ సు॒తః స ఇం॑ద్ర॒ తేఽస్తి॑ స్వధాపతే॒ మదః॑ .. 6.044.02
యేన॑ వృ॒ద్ధో న శవ॑సా తు॒రో న స్వాభి॑రూ॒తిభిః॑ .
సోమః॑ సు॒తః స ఇం॑ద్ర॒ తేఽస్తి॑ స్వధాపతే॒ మదః॑ .. 6.044.03
త్యము॑ వో॒ అప్ర॑హణం గృణీ॒షే శవ॑స॒స్పతిం॑ .
ఇంద్రం॑ విశ్వా॒సాహం॒ నరం॒ మంహి॑ష్ఠం వి॒శ్వచ॑ర్షణిం .. 6.044.04
యం వ॒ర్ధయం॒తీద్గిరః॒ పతిం॑ తు॒రస్య॒ రాధ॑సః .
తమిన్న్వ॑స్య॒ రోద॑సీ దే॒వీ శుష్మం॑ సపర్యతః .. 6.044.05
తద్వ॑ ఉ॒క్థస్య॑ బ॒ర్హణేంద్రా॑యోపస్తృణీ॒షణి॑ .
విపో॒ న యస్యో॒తయో॒ వి యద్రోహం॑తి స॒క్షితః॑ .. 6.044.06
అవి॑ద॒ద్దక్షం॑ మి॒త్రో నవీ॑యాన్పపా॒నో దే॒వేభ్యో॒ వస్యో॑ అచైత్ .
స॒స॒వాన్స్తౌ॒లాభి॑ర్ధౌ॒తరీ॑భిరురు॒ష్యా పా॒యుర॑భవ॒త్సఖి॑భ్యః .. 6.044.07
ఋ॒తస్య॑ ప॒థి వే॒ధా అ॑పాయి శ్రి॒యే మనాం॑సి దే॒వాసో॑ అక్రన్ .
దధా॑నో॒ నామ॑ మ॒హో వచో॑భి॒ర్వపు॑ర్దృ॒శయే॑ వే॒న్యో వ్యా॑వః .. 6.044.08
ద్యు॒మత్త॑మం॒ దక్షం॑ ధేహ్య॒స్మే సేధా॒ జనా॑నాం పూ॒ర్వీరరా॑తీః .
వర్షీ॑యో॒ వయః॑ కృణుహి॒ శచీ॑భి॒ర్ధన॑స్య సా॒తావ॒స్మాఀ అ॑విడ్ఢి .. 6.044.09
ఇంద్ర॒ తుభ్య॒మిన్మ॑ఘవన్నభూమ వ॒యం దా॒త్రే హ॑రివో॒ మా వి వే॑నః .
నకి॑రా॒పిర్ద॑దృశే మర్త్య॒త్రా కిమం॒గ ర॑ధ్ర॒చోద॑నం త్వాహుః .. 6.044.10
మా జస్వ॑నే వృషభ నో రరీథా॒ మా తే॑ రే॒వతః॑ స॒ఖ్యే రి॑షామ .
పూ॒ర్వీష్ట॑ ఇంద్ర ని॒ష్షిధో॒ జనే॑షు జ॒హ్యసు॑ష్వీ॒న్ప్ర వృ॒హాపృ॑ణతః .. 6.044.11
ఉద॒భ్రాణీ॑వ స్త॒నయ॑న్నియ॒ర్తీంద్రో॒ రాధాం॒స్యశ్వ్యా॑ని॒ గవ్యా॑ .
త్వమ॑సి ప్ర॒దివః॑ కా॒రుధా॑యా॒ మా త్వా॑దా॒మాన॒ ఆ ద॑భన్మ॒ఘోనః॑ .. 6.044.12
అధ్వ॑ర్యో వీర॒ ప్ర మ॒హే సు॒తానా॒మింద్రా॑య భర॒ స హ్య॑స్య॒ రాజా॑ .
యః పూ॒ర్వ్యాభి॑రు॒త నూత॑నాభిర్గీ॒ర్భిర్వా॑వృ॒ధే గృ॑ణ॒తామృషీ॑ణాం .. 6.044.13
అ॒స్య మదే॑ పు॒రు వర్పాం॑సి వి॒ద్వానింద్రో॑ వృ॒త్రాణ్య॑ప్ర॒తీ జ॑ఘాన .
తము॒ ప్ర హో॑షి॒ మధు॑మంతమస్మై॒ సోమం॑ వీ॒రాయ॑ శి॒ప్రిణే॒ పిబ॑ధ్యై .. 6.044.14
పాతా॑ సు॒తమింద్రో॑ అస్తు॒ సోమం॒ హంతా॑ వృ॒త్రం వజ్రే॑ణ మందసా॒నః .
గంతా॑ య॒జ్ఞం ప॑రా॒వత॑శ్చి॒దచ్ఛా॒ వసు॑ర్ధీ॒నామ॑వి॒తా కా॒రుధా॑యాః .. 6.044.15
ఇ॒దం త్యత్పాత్ర॑మింద్ర॒పాన॒మింద్ర॑స్య ప్రి॒యమ॒మృత॑మపాయి .
మత్స॒ద్యథా॑ సౌమన॒సాయ॑ దే॒వం వ్య1॒॑స్మద్ద్వేషో॑ యు॒యవ॒ద్వ్యంహః॑ .. 6.044.16
ఏ॒నా మం॑దా॒నో జ॒హి శూ॑ర॒ శత్రూం॑జా॒మిమజా॑మిం మఘవన్న॒మిత్రా॑న్ .
అ॒భి॒షే॒ణాఀ అ॒భ్యా॒3॒॑దేది॑శానా॒న్పరా॑చ ఇంద్ర॒ ప్ర మృ॑ణా జ॒హీ చ॑ .. 6.044.17
ఆ॒సు ష్మా॑ ణో మఘవన్నింద్ర పృ॒త్స్వ1॒॑స్మభ్యం॒ మహి॒ వరి॑వః సు॒గం కః॑ .
అ॒పాం తో॒కస్య॒ తన॑యస్య జే॒ష ఇంద్ర॑ సూ॒రీన్కృ॑ణు॒హి స్మా॑ నో అ॒ర్ధం .. 6.044.18
ఆ త్వా॒ హర॑యో॒ వృష॑ణో యుజా॒నా వృష॑రథాసో॒ వృష॑రశ్మ॒యోఽత్యాః॑ .
అ॒స్మ॒త్రాంచో॒ వృష॑ణో వజ్ర॒వాహో॒ వృష్ణే॒ మదా॑య సు॒యుజో॑ వహంతు .. 6.044.19
ఆ తే॑ వృష॒న్వృష॑ణో॒ ద్రోణ॑మస్థుర్ఘృత॒ప్రుషో॒ నోర్మయో॒ మదం॑తః .
ఇంద్ర॒ ప్ర తుభ్యం॒ వృష॑భిః సు॒తానాం॒ వృష్ణే॑ భరంతి వృష॒భాయ॒ సోమం॑ .. 6.044.20
వృషా॑సి ది॒వో వృ॑ష॒భః పృ॑థి॒వ్యా వృషా॒ సింధూ॑నాం వృష॒భః స్తియా॑నాం .
వృష్ణే॑ త॒ ఇందు॑ర్వృషభ పీపాయ స్వా॒దూ రసో॑ మధు॒పేయో॒ వరా॑య .. 6.044.21
అ॒యం దే॒వః సహ॑సా॒ జాయ॑మాన॒ ఇంద్రే॑ణ యు॒జా ప॒ణిమ॑స్తభాయత్ .
అ॒యం స్వస్య॑ పి॒తురాయు॑ధా॒నీందు॑రముష్ణా॒దశి॑వస్య మా॒యాః .. 6.044.22
అ॒యమ॑కృణోదు॒షసః॑ సు॒పత్నీ॑ర॒యం సూర్యే॑ అదధా॒జ్జ్యోతి॑రం॒తః .
అ॒యం త్రి॒ధాతు॑ ది॒వి రో॑చ॒నేషు॑ త్రి॒తేషు॑ విందద॒మృతం॒ నిగూ॑ళ్హం .. 6.044.23
అ॒యం ద్యావా॑పృథి॒వీ వి ష్క॑భాయద॒యం రథ॑మయునక్స॒ప్తర॑శ్మిం .
అ॒యం గోషు॒ శచ్యా॑ ప॒క్వమం॒తః సోమో॑ దాధార॒ దశ॑యంత్ర॒ముత్సం॑ .. 6.044.24

య ఆన॑యత్పరా॒వతః॒ సునీ॑తీ తు॒ర్వశం॒ యదుం॑ .
ఇంద్రః॒ స నో॒ యువా॒ సఖా॑ .. 6.045.01
అ॒వి॒ప్రే చి॒ద్వయో॒ దధ॑దనా॒శునా॑ చి॒దర్వ॑తా .
ఇంద్రో॒ జేతా॑ హి॒తం ధనం॑ .. 6.045.02
మ॒హీర॑స్య॒ ప్రణీ॑తయః పూ॒ర్వీరు॒త ప్రశ॑స్తయః .
నాస్య॑ క్షీయంత ఊ॒తయః॑ .. 6.045.03
సఖా॑యో॒ బ్రహ్మ॑వాహ॒సేఽర్చ॑త॒ ప్ర చ॑ గాయత .
స హి నః॒ ప్రమ॑తిర్మ॒హీ .. 6.045.04
త్వమేక॑స్య వృత్రహన్నవి॒తా ద్వయో॑రసి .
ఉ॒తేదృశే॒ యథా॑ వ॒యం .. 6.045.05
నయ॒సీద్వతి॒ ద్విషః॑ కృ॒ణోష్యు॑క్థశం॒సినః॑ .
నృభిః॑ సు॒వీర॑ ఉచ్యసే .. 6.045.06
బ్ర॒హ్మాణం॒ బ్రహ్మ॑వాహసం గీ॒ర్భిః సఖా॑యమృ॒గ్మియం॑ .
గాం న దో॒హసే॑ హువే .. 6.045.07
యస్య॒ విశ్వా॑ని॒ హస్త॑యోరూ॒చుర్వసూ॑ని॒ ని ద్వి॒తా .
వీ॒రస్య॑ పృతనా॒షహః॑ .. 6.045.08
వి దృ॒ళ్హాని॑ చిదద్రివో॒ జనా॑నాం శచీపతే .
వృ॒హ మా॒యా అ॑నానత .. 6.045.09
తము॑ త్వా సత్య సోమపా॒ ఇంద్ర॑ వాజానాం పతే .
అహూ॑మహి శ్రవ॒స్యవః॑ .. 6.045.10
తము॑ త్వా॒ యః పు॒రాసి॑థ॒ యో వా॑ నూ॒నం హి॒తే ధనే॑ .
హవ్యః॒ స శ్రు॑ధీ॒ హవం॑ .. 6.045.11
ధీ॒భిరర్వ॑ద్భి॒రర్వ॑తో॒ వాజా॑ఀ ఇంద్ర శ్ర॒వాయ్యా॑న్ .
త్వయా॑ జేష్మ హి॒తం ధనం॑ .. 6.045.12
అభూ॑రు వీర గిర్వణో మ॒హాఀ ఇం॑ద్ర॒ ధనే॑ హి॒తే .
భరే॑ వితంత॒సాయ్యః॑ .. 6.045.13
యా త॑ ఊ॒తిర॑మిత్రహన్మ॒క్షూజ॑వస్త॒మాస॑తి .
తయా॑ నో హినుహీ॒ రథం॑ .. 6.045.14
స రథే॑న ర॒థీత॑మో॒ఽస్మాకే॑నాభి॒యుగ్వ॑నా .
జేషి॑ జిష్ణో హి॒తం ధనం॑ .. 6.045.15
య ఏక॒ ఇత్తము॑ ష్టుహి కృష్టీ॒నాం విచ॑ర్షణిః .
పతి॑ర్జ॒జ్ఞే వృష॑క్రతుః .. 6.045.16
యో గృ॑ణ॒తామిదాసి॑థా॒పిరూ॒తీ శి॒వః సఖా॑ .
స త్వం న॑ ఇంద్ర మృళయ .. 6.045.17
ధి॒ష్వ వజ్రం॒ గభ॑స్త్యో రక్షో॒హత్యా॑య వజ్రివః .
సా॒స॒హీ॒ష్ఠా అ॒భి స్పృధః॑ .. 6.045.18
ప్ర॒త్నం ర॑యీ॒ణాం యుజం॒ సఖా॑యం కీరి॒చోద॑నం .
బ్రహ్మ॑వాహస్తమం హువే .. 6.045.19
స హి విశ్వా॑ని॒ పార్థి॑వా॒ఀ ఏకో॒ వసూ॑ని॒ పత్య॑తే .
గిర్వ॑ణస్తమో॒ అధ్రి॑గుః .. 6.045.20
స నో॑ ని॒యుద్భి॒రా పృ॑ణ॒ కామం॒ వాజే॑భిర॒శ్విభిః॑ .
గోమ॑ద్భిర్గోపతే ధృ॒షత్ .. 6.045.21
తద్వో॑ గాయ సు॒తే సచా॑ పురుహూ॒తాయ॒ సత్వ॑నే .
శం యద్గవే॒ న శా॒కినే॑ .. 6.045.22
న ఘా॒ వసు॒ర్ని య॑మతే దా॒నం వాజ॑స్య॒ గోమ॑తః .
యత్సీ॒ముప॒ శ్రవ॒ద్గిరః॑ .. 6.045.23
కు॒విత్స॑స్య॒ ప్ర హి వ్ర॒జం గోమం॑తం దస్యు॒హా గమ॑త్ .
శచీ॑భి॒రప॑ నో వరత్ .. 6.045.24
ఇ॒మా ఉ॑ త్వా శతక్రతో॒ఽభి ప్ర ణో॑నువు॒ర్గిరః॑ .
ఇంద్ర॑ వ॒త్సం న మా॒తరః॑ .. 6.045.25
దూ॒ణాశం॑ స॒ఖ్యం తవ॒ గౌర॑సి వీర గవ్య॒తే .
అశ్వో॑ అశ్వాయ॒తే భ॑వ .. 6.045.26
స మం॑దస్వా॒ హ్యంధ॑సో॒ రాధ॑సే త॒న్వా॑ మ॒హే .
న స్తో॒తారం॑ ని॒దే క॑రః .. 6.045.27
ఇ॒మా ఉ॑ త్వా సు॒తేసు॑తే॒ నక్షం॑తే గిర్వణో॒ గిరః॑ .
వ॒త్సం గావో॒ న ధే॒నవః॑ .. 6.045.28
పు॒రూ॒తమం॑ పురూ॒ణాం స్తో॑తౄ॒ణాం వివా॑చి .
వాజే॑భిర్వాజయ॒తాం .. 6.045.29
అ॒స్మాక॑మింద్ర భూతు తే॒ స్తోమో॒ వాహి॑ష్ఠో॒ అంత॑మః .
అ॒స్మాన్రా॒యే మ॒హే హి॑ను .. 6.045.30
అధి॑ బృ॒బుః ప॑ణీ॒నాం వర్షి॑ష్ఠే మూ॒ర్ధన్న॑స్థాత్ .
ఉ॒రుః కక్షో॒ న గాం॒గ్యః .. 6.045.31
యస్య॑ వా॒యోరి॑వ ద్ర॒వద్భ॒ద్రా రా॒తిః స॑హ॒స్రిణీ॑ .
స॒ద్యో దా॒నాయ॒ మంహ॑తే .. 6.045.32
తత్సు నో॒ విశ్వే॑ అ॒ర్య ఆ సదా॑ గృణంతి కా॒రవః॑ .
బృ॒బుం స॑హస్ర॒దాత॑మం సూ॒రిం స॑హస్ర॒సాత॑మం .. 6.045.33

త్వామిద్ధి హవా॑మహే సా॒తా వాజ॑స్య కా॒రవః॑ .
త్వాం వృ॒త్రేష్విం॑ద్ర॒ సత్ప॑తిం॒ నర॒స్త్వాం కాష్ఠా॒స్వర్వ॑తః .. 6.046.01
స త్వం న॑శ్చిత్ర వజ్రహస్త ధృష్ణు॒యా మ॒హః స్త॑వా॒నో అ॑ద్రివః .
గామశ్వం॑ ర॒థ్య॑మింద్ర॒ సం కి॑ర స॒త్రా వాజం॒ న జి॒గ్యుషే॑ .. 6.046.02
యః స॑త్రా॒హా విచ॑ర్షణి॒రింద్రం॒ తం హూ॑మహే వ॒యం .
సహ॑స్రముష్క॒ తువి॑నృమ్ణ॒ సత్ప॑తే॒ భవా॑ స॒మత్సు॑ నో వృ॒ధే .. 6.046.03
బాధ॑సే॒ జనా॑న్వృష॒భేవ॑ మ॒న్యునా॒ ఘృషౌ॑ మీ॒ళ్హ ఋ॑చీషమ .
అ॒స్మాకం॑ బోధ్యవి॒తా మ॑హాధ॒నే త॒నూష్వ॒ప్సు సూర్యే॑ .. 6.046.04
ఇంద్ర॒ జ్యేష్ఠం॑ న॒ ఆ భ॑ర॒ఀ ఓజి॑ష్ఠం॒ పపు॑రి॒ శ్రవః॑ .
యేనే॒మే చి॑త్ర వజ్రహస్త॒ రోద॑సీ॒ ఓభే సు॑శిప్ర॒ ప్రాః .. 6.046.05
త్వాము॒గ్రమవ॑సే చర్షణీ॒సహం॒ రాజం॑దే॒వేషు॑ హూమహే .
విశ్వా॒ సు నో॑ విథు॒రా పి॑బ్ద॒నా వ॑సో॒ఽమిత్రా॑న్సు॒షహా॑న్కృధి .. 6.046.06
యదిం॑ద్ర॒ నాహు॑షీ॒ష్వాఀ ఓజో॑ నృ॒మ్ణం చ॑ కృ॒ష్టిషు॑ .
యద్వా॒ పంచ॑ క్షితీ॒నాం ద్యు॒మ్నమా భ॑ర స॒త్రా విశ్వా॑ని॒ పౌంస్యా॑ .. 6.046.07
యద్వా॑ తృ॒క్షౌ మ॑ఘవంద్రు॒హ్యావా జనే॒ యత్పూ॒రౌ కచ్చ॒ వృష్ణ్యం॑ .
అ॒స్మభ్యం॒ తద్రి॑రీహి॒ సం నృ॒షాహ్యే॒ఽమిత్రా॑న్పృ॒త్సు తు॒ర్వణే॑ .. 6.046.08
ఇంద్ర॑ త్రి॒ధాతు॑ శర॒ణం త్రి॒వరూ॑థం స్వస్తి॒మత్ .
ఛ॒ర్దిర్య॑చ్ఛ మ॒ఘవ॑ద్భ్యశ్చ॒ మహ్యం॑ చ యా॒వయా॑ ది॒ద్యుమే॑భ్యః .. 6.046.09
యే గ॑వ్య॒తా మన॑సా॒ శత్రు॑మాద॒భుర॑భిప్ర॒ఘ్నంతి॑ ధృష్ణు॒యా .
అధ॑ స్మా నో మఘవన్నింద్ర గిర్వణస్తనూ॒పా అంత॑మో భవ .. 6.046.10
అధ॑ స్మా నో వృ॒ధే భ॒వేంద్ర॑ నా॒యమ॑వా యు॒ధి .
యదం॒తరి॑క్షే ప॒తయం॑తి ప॒ర్ణినో॑ ది॒ద్యవ॑స్తి॒గ్మమూ॑ర్ధానః .. 6.046.11
యత్ర॒ శూరా॑సస్త॒న్వో॑ వితన్వ॒తే ప్రి॒యా శర్మ॑ పితౄ॒ణాం .
అధ॑ స్మా యచ్ఛ త॒న్వే॒3॒॑ తనే॑ చ ఛ॒ర్దిర॒చిత్తం॑ యా॒వయ॒ ద్వేషః॑ .. 6.046.12
యదిం॑ద్ర॒ సర్గే॒ అర్వ॑తశ్చో॒దయా॑సే మహాధ॒నే .
అ॒స॒మ॒నే అధ్వ॑ని వృజి॒నే ప॒థి శ్యే॒నాఀ ఇ॑వ శ్రవస్య॒తః .. 6.046.13
సింధూ॑ఀరివ ప్రవ॒ణ ఆ॑శు॒యా య॒తో యది॒ క్లోశ॒మను॒ ష్వణి॑ .
ఆ యే వయో॒ న వర్వృ॑త॒త్యామి॑షి గృభీ॒తా బా॒హ్వోర్గవి॑ .. 6.046.14

స్వా॒దుష్కిలా॒యం మధు॑మాఀ ఉ॒తాయం తీ॒వ్రః కిలా॒యం రస॑వాఀ ఉ॒తాయం .
ఉ॒తో న్వ1॒॑స్య ప॑పి॒వాంస॒మింద్రం॒ న కశ్చ॒న స॑హత ఆహ॒వేషు॑ .. 6.047.01
అ॒యం స్వా॒దురి॒హ మది॑ష్ఠ ఆస॒ యస్యేంద్రో॑ వృత్ర॒హత్యే॑ మ॒మాద॑ .
పు॒రూణి॒ యశ్చ్యౌ॒త్నా శంబ॑రస్య॒ వి న॑వ॒తిం నవ॑ చ దే॒హ్యో॒3॒॑ హన్ .. 6.047.02
అ॒యం మే॑ పీ॒త ఉది॑యర్తి॒ వాచ॑మ॒యం మ॑నీ॒షాము॑శ॒తీమ॑జీగః .
అ॒యం షళు॒ర్వీర॑మిమీత॒ ధీరో॒ న యాభ్యో॒ భువ॑నం॒ కచ్చ॒నారే .. 6.047.03
అ॒యం స యో వ॑రి॒మాణం॑ పృథి॒వ్యా వ॒ర్ష్మాణం॑ ది॒వో అకృ॑ణోద॒యం సః .
అ॒యం పీ॒యూషం॑ తి॒సృషు॑ ప్ర॒వత్సు॒ సోమో॑ దాధారో॒ర్వ1॒॑న్తరి॑క్షం .. 6.047.04
అ॒యం వి॑దచ్చిత్ర॒దృశీ॑క॒మర్ణః॑ శు॒క్రస॑ద్మనాము॒షసా॒మనీ॑కే .
అ॒యం మ॒హాన్మ॑హ॒తా స్కంభ॑నే॒నోద్ద్యామ॑స్తభ్నాద్వృష॒భో మ॒రుత్వా॑న్ .. 6.047.05
ధృ॒షత్పి॑బ క॒లశే॒ సోమ॑మింద్ర వృత్ర॒హా శూ॑ర సమ॒రే వసూ॑నాం .
మాధ్యం॑దినే॒ సవ॑న॒ ఆ వృ॑షస్వ రయి॒స్థానో॑ ర॒యిమ॒స్మాసు॑ ధేహి .. 6.047.06
ఇంద్ర॒ ప్ర ణః॑ పురఏ॒తేవ॑ పశ్య॒ ప్ర నో॑ నయ ప్రత॒రం వస్యో॒ అచ్ఛ॑ .
భవా॑ సుపా॒రో అ॑తిపార॒యో నో॒ భవా॒ సునీ॑తిరు॒త వా॒మనీ॑తిః .. 6.047.07
ఉ॒రుం నో॑ లో॒కమను॑ నేషి వి॒ద్వాన్స్వ॑ర్వ॒జ్జ్యోతి॒రభ॑యం స్వ॒స్తి .
ఋ॒ష్వా త॑ ఇంద్ర॒ స్థవి॑రస్య బా॒హూ ఉప॑ స్థేయామ శర॒ణా బృ॒హంతా॑ .. 6.047.08
వరి॑ష్ఠే న ఇంద్ర వం॒ధురే॑ ధా॒ వహి॑ష్ఠయోః శతావ॒న్నశ్వ॑యో॒రా .
ఇష॒మా వ॑క్షీ॒షాం వర్షి॑ష్ఠాం॒ మా న॑స్తారీన్మఘవ॒న్రాయో॑ అ॒ర్యః .. 6.047.09
ఇంద్ర॑ మృ॒ళ మహ్యం॑ జీ॒వాతు॑మిచ్ఛ చో॒దయ॒ ధియ॒మయ॑సో॒ న ధారాం॑ .
యత్కిం చా॒హం త్వా॒యురి॒దం వదా॑మి॒ తజ్జు॑షస్వ కృ॒ధి మా॑ దే॒వవం॑తం .. 6.047.10
త్రా॒తార॒మింద్ర॑మవి॒తార॒మింద్రం॒ హవే॑హవే సు॒హవం॒ శూర॒మింద్రం॑ .
హ్వయా॑మి శ॒క్రం పు॑రుహూ॒తమింద్రం॑ స్వ॒స్తి నో॑ మ॒ఘవా॑ ధా॒త్వింద్రః॑ .. 6.047.11
ఇంద్రః॑ సు॒త్రామా॒ స్వవా॒ఀ అవో॑భిః సుమృళీ॒కో భ॑వతు వి॒శ్వవే॑దాః .
బాధ॑తాం॒ ద్వేషో॒ అభ॑యం కృణోతు సు॒వీర్య॑స్య॒ పత॑యః స్యామ .. 6.047.12
తస్య॑ వ॒యం సు॑మ॒తౌ య॒జ్ఞియ॒స్యాపి॑ భ॒ద్రే సౌ॑మన॒సే స్యా॑మ .
స సు॒త్రామా॒ స్వవా॒ఀ ఇంద్రో॑ అ॒స్మే ఆ॒రాచ్చి॒ద్ద్వేషః॑ సను॒తర్యు॑యోతు .. 6.047.13
అవ॒ త్వే ఇం॑ద్ర ప్ర॒వతో॒ నోర్మిర్గిరో॒ బ్రహ్మా॑ణి ని॒యుతో॑ ధవంతే .
ఉ॒రూ న రాధః॒ సవ॑నా పు॒రూణ్య॒పో గా వ॑జ్రిన్యువసే॒ సమిందూ॑న్ .. 6.047.14
క ఈం॑ స్తవ॒త్కః పృ॑ణా॒త్కో య॑జాతే॒ యదు॒గ్రమిన్మ॒ఘవా॑ వి॒శ్వహావే॑త్ .
పాదా॑వివ ప్ర॒హర॑న్న॒న్యమ॑న్యం కృ॒ణోతి॒ పూర్వ॒మప॑రం॒ శచీ॑భిః .. 6.047.15
శృ॒ణ్వే వీ॒ర ఉ॒గ్రము॑గ్రం దమా॒యన్న॒న్యమ॑న్యమతినేనీ॒యమా॑నః .
ఏ॒ధ॒మా॒న॒ద్విళు॒భయ॑స్య॒ రాజా॑ చోష్కూ॒యతే॒ విశ॒ ఇంద్రో॑ మను॒ష్యా॑న్ .. 6.047.16
పరా॒ పూర్వే॑షాం స॒ఖ్యా వృ॑ణక్తి వి॒తర్తు॑రాణో॒ అప॑రేభిరేతి .
అనా॑నుభూతీరవధూన్వా॒నః పూ॒ర్వీరింద్రః॑ శ॒రద॑స్తర్తరీతి .. 6.047.17
రూ॒పంరూ॑పం॒ ప్రతి॑రూపో బభూవ॒ తద॑స్య రూ॒పం ప్ర॑తి॒చక్ష॑ణాయ .
ఇంద్రో॑ మా॒యాభిః॑ పురు॒రూప॑ ఈయతే యు॒క్తా హ్య॑స్య॒ హర॑యః శ॒తా దశ॑ .. 6.047.18
యు॒జా॒నో హ॒రితా॒ రథే॒ భూరి॒ త్వష్టే॒హ రా॑జతి .
కో వి॒శ్వాహా॑ ద్విష॒తః పక్ష॑ ఆసత ఉ॒తాసీ॑నేషు సూ॒రిషు॑ .. 6.047.19
అ॒గ॒వ్యూ॒తి క్షేత్ర॒మాగ॑న్మ దేవా ఉ॒ర్వీ స॒తీ భూమి॑రంహూర॒ణాభూ॑త్ .
బృహ॑స్పతే॒ ప్ర చి॑కిత్సా॒ గవి॑ష్టావి॒త్థా స॒తే జ॑రి॒త్ర ఇం॑ద్ర॒ పంథాం॑ .. 6.047.20
ది॒వేది॑వే స॒దృశీ॑ర॒న్యమర్ధం॑ కృ॒ష్ణా అ॑సేధ॒దప॒ సద్మ॑నో॒ జాః .
అహం॑దా॒సా వృ॑ష॒భో వ॑స్న॒యంతో॒దవ్ర॑జే వ॒ర్చినం॒ శంబ॑రం చ .. 6.047.21
ప్ర॒స్తో॒క ఇన్ను రాధ॑సస్త ఇంద్ర॒ దశ॒ కోశ॑యీ॒ర్దశ॑ వా॒జినో॑ఽదాత్ .
దివో॑దాసాదతిథి॒గ్వస్య॒ రాధః॑ శాంబ॒రం వసు॒ ప్రత్య॑గ్రభీష్మ .. 6.047.22
దశాశ్వాం॒దశ॒ కోశాం॒దశ॒ వస్త్రాధి॑భోజనా .
దశో॑ హిరణ్యపిం॒డాందివో॑దాసాదసానిషం .. 6.047.23
దశ॒ రథా॒న్ప్రష్టి॑మతః శ॒తం గా అథ॑ర్వభ్యః .
అ॒శ్వ॒థః పా॒యవే॑ఽదాత్ .. 6.047.24
మహి॒ రాధో॑ వి॒శ్వజ॑న్యం॒ దధా॑నాన్భ॒రద్వా॑జాన్సార్ఞ్జ॒యో అ॒భ్య॑యష్ట .. 6.047.25
వన॑స్పతే వీ॒డ్వం॑గో॒ హి భూ॒యా అ॒స్మత్స॑ఖా ప్ర॒తర॑ణః సు॒వీరః॑ .
గోభిః॒ సంన॑ద్ధో అసి వీ॒ళయ॑స్వాస్థా॒తా తే॑ జయతు॒ జేత్వా॑ని .. 6.047.26
ది॒వస్పృ॑థి॒వ్యాః పర్యోజ॒ ఉద్భృ॑తం॒ వన॒స్పతి॑భ్యః॒ పర్యాభృ॑తం॒ సహః॑ .
అ॒పామో॒జ్మానం॒ పరి॒ గోభి॒రావృ॑త॒మింద్ర॑స్య॒ వజ్రం॑ హ॒విషా॒ రథం॑ యజ .. 6.047.27
ఇంద్ర॑స్య॒ వజ్రో॑ మ॒రుతా॒మనీ॑కం మి॒త్రస్య॒ గర్భో॒ వరు॑ణస్య॒ నాభిః॑ .
సేమాం నో॑ హ॒వ్యదా॑తిం జుషా॒ణో దేవ॑ రథ॒ ప్రతి॑ హ॒వ్యా గృ॑భాయ .. 6.047.28
ఉప॑ శ్వాసయ పృథి॒వీము॒త ద్యాం పు॑రు॒త్రా తే॑ మనుతాం॒ విష్ఠి॑తం॒ జగ॑త్ .
స దుం॑దుభే స॒జూరింద్రే॑ణ దే॒వైర్దూ॒రాద్దవీ॑యో॒ అప॑ సేధ॒ శత్రూ॑న్ .. 6.047.29
ఆ క్రం॑దయ॒ బల॒మోజో॑ న॒ ఆ ధా॒ నిః ష్ట॑నిహి దురి॒తా బాధ॑మానః .
అప॑ ప్రోథ దుందుభే దు॒చ్ఛునా॑ ఇ॒త ఇంద్ర॑స్య ము॒ష్టిర॑సి వీ॒ళయ॑స్వ .. 6.047.30
ఆమూర॑జ ప్ర॒త్యావ॑ర్తయే॒మాః కే॑తు॒మద్దుం॑దు॒భిర్వా॑వదీతి .
సమశ్వ॑పర్ణా॒శ్చరం॑తి నో॒ నరో॒ఽస్మాక॑మింద్ర ర॒థినో॑ జయంతు .. 6.047.31

య॒జ్ఞాయ॑జ్ఞా వో అ॒గ్నయే॑ గి॒రాగి॑రా చ॒ దక్ష॑సే .
ప్రప్ర॑ వ॒యమ॒మృతం॑ జా॒తవే॑దసం ప్రి॒యం మి॒త్రం న శం॑సిషం .. 6.048.01
ఊ॒ర్జో నపా॑తం॒ స హి॒నాయమ॑స్మ॒యుర్దాశే॑మ హ॒వ్యదా॑తయే .
భువ॒ద్వాజే॑ష్వవి॒తా భువ॑ద్వృ॒ధ ఉ॒త త్రా॒తా త॒నూనాం॑ .. 6.048.02
వృషా॒ హ్య॑గ్నే అ॒జరో॑ మ॒హాన్వి॒భాస్య॒ర్చిషా॑ .
అజ॑స్రేణ శో॒చిషా॒ శోశు॑చచ్ఛుచే సుదీ॒తిభిః॒ సు దీ॑దిహి .. 6.048.03
మ॒హో దే॒వాన్యజ॑సి॒ యక్ష్యా॑ను॒షక్తవ॒ క్రత్వో॒త దం॒సనా॑ .
అ॒ర్వాచః॑ సీం కృణుహ్య॒గ్నేఽవ॑సే॒ రాస్వ॒ వాజో॒త వం॑స్వ .. 6.048.04
యమాపో॒ అద్ర॑యో॒ వనా॒ గర్భ॑మృ॒తస్య॒ పిప్ర॑తి .
సహ॑సా॒ యో మ॑థి॒తో జాయ॑తే॒ నృభిః॑ పృథి॒వ్యా అధి॒ సాన॑వి .. 6.048.05
ఆ యః ప॒ప్రౌ భా॒నునా॒ రోద॑సీ ఉ॒భే ధూ॒మేన॑ ధావతే ది॒వి .
తి॒రస్తమో॑ దదృశ॒ ఊర్మ్యా॒స్వా శ్యా॒వాస్వ॑రు॒షో వృషా శ్యా॒వా అ॑రు॒షో వృషా॑ .. 6.048.06
బృ॒హద్భి॑రగ్నే అ॒ర్చిభిః॑ శు॒క్రేణ॑ దేవ శో॒చిషా॑ .
భ॒రద్వా॑జే సమిధా॒నో య॑విష్ఠ్య రే॒వన్నః॑ శుక్ర దీదిహి ద్యు॒మత్పా॑వక దీదిహి .. 6.048.07
విశ్వా॑సాం గృ॒హప॑తిర్వి॒శామ॑సి॒ త్వమ॑గ్నే॒ మాను॑షీణాం .
శ॒తం పూ॒ర్భిర్య॑విష్ఠ పా॒హ్యంహ॑సః సమే॒ద్ధారం॑ శ॒తం హిమాః॑ స్తో॒తృభ్యో॒ యే చ॒ దద॑తి .. 6.048.08
త్వం న॑శ్చి॒త్ర ఊ॒త్యా వసో॒ రాధాం॑సి చోదయ .
అ॒స్య రా॒యస్త్వమ॑గ్నే ర॒థీర॑సి వి॒దా గా॒ధం తు॒చే తు నః॑ .. 6.048.09
పర్షి॑ తో॒కం తన॑యం ప॒ర్తృభి॒ష్ట్వమద॑బ్ధై॒రప్ర॑యుత్వభిః .
అగ్నే॒ హేళాం॑సి॒ దైవ్యా॑ యుయోధి॒ నోఽదే॑వాని॒ హ్వరాం॑సి చ .. 6.048.10
ఆ స॑ఖాయః సబ॒ర్దుఘాం॑ ధే॒నుమ॑జధ్వ॒ముప॒ నవ్య॑సా॒ వచః॑ .
సృ॒జధ్వ॒మన॑పస్ఫురాం .. 6.048.11
యా శర్ధా॑య॒ మారు॑తాయ॒ స్వభా॑నవే॒ శ్రవోఽమృ॑త్యు॒ ధుక్ష॑త .
యా మృ॑ళీ॒కే మ॒రుతాం॑ తు॒రాణాం॒ యా సు॒మ్నైరే॑వ॒యావ॑రీ .. 6.048.12
భ॒రద్వా॑జా॒యావ॑ ధుక్షత ద్వి॒తా .
ధే॒నుం చ॑ వి॒శ్వదో॑హస॒మిషం॑ చ వి॒శ్వభో॑జసం .. 6.048.13
తం వ॒ ఇంద్రం॒ న సు॒క్రతుం॒ వరు॑ణమివ మా॒యినం॑ .
అ॒ర్య॒మణం॒ న మం॒ద్రం సృ॒ప్రభో॑జసం॒ విష్ణుం॒ న స్తు॑ష ఆ॒దిశే॑ .. 6.048.14
త్వే॒షం శర్ధో॒ న మారు॑తం తువి॒ష్వణ్య॑న॒ర్వాణం॑ పూ॒షణం॒ సం యథా॑ శ॒తా .
సం స॒హస్రా॒ కారి॑షచ్చర్ష॒ణిభ్య॒ ఆఀ ఆ॒విర్గూ॒ళ్హా వసూ॑ కరత్సు॒వేదా॑ నో॒ వసూ॑ కరత్ .. 6.048.15
ఆ మా॑ పూష॒న్నుప॑ ద్రవ॒ శంసి॑షం॒ ను తే॑ అపిక॒ర్ణ ఆ॑ఘృణే .
అ॒ఘా అ॒ర్యో అరా॑తయః .. 6.048.16
మా కా॑కం॒బీర॒ముద్వృ॑హో॒ వన॒స్పతి॒మశ॑స్తీ॒ర్వి హి నీన॑శః .
మోత సూరో॒ అహ॑ ఏ॒వా చ॒న గ్రీ॒వా ఆ॒దధ॑తే॒ వేః .. 6.048.17
దృతే॑రివ తేఽవృ॒కమ॑స్తు స॒ఖ్యం .
అచ్ఛి॑ద్రస్య దధ॒న్వతః॒ సుపూ॑ర్ణస్య దధ॒న్వతః॑ .. 6.048.18
ప॒రో హి మర్త్యై॒రసి॑ స॒మో దే॒వైరు॒త శ్రి॒యా .
అ॒భి ఖ్యః॑ పూష॒న్పృత॑నాసు న॒స్త్వమవా॑ నూ॒నం యథా॑ పు॒రా .. 6.048.19
వా॒మీ వా॒మస్య॑ ధూతయః॒ ప్రణీ॑తిరస్తు సూ॒నృతా॑ .
దే॒వస్య॑ వా మరుతో॒ మర్త్య॑స్య వేజా॒నస్య॑ ప్రయజ్యవః .. 6.048.20
స॒ద్యశ్చి॒ద్యస్య॑ చర్కృ॒తిః పరి॒ ద్యాం దే॒వో నైతి॒ సూర్యః॑ .
త్వే॒షం శవో॑ దధిరే॒ నామ॑ య॒జ్ఞియం॑ మ॒రుతో॑ వృత్ర॒హం శవో॒ జ్యేష్ఠం॑ వృత్ర॒హం శవః॑ .. 6.048.21
స॒కృద్ధ॒ ద్యౌర॑జాయత స॒కృద్భూమి॑రజాయత .
పృశ్న్యా॑ దు॒గ్ధం స॒కృత్పయ॒స్తద॒న్యో నాను॑ జాయతే .. 6.048.22

స్తు॒షే జనం॑ సువ్ర॒తం నవ్య॑సీభిర్గీ॒ర్భిర్మి॒త్రావరు॑ణా సుమ్న॒యంతా॑ .
త ఆ గ॑మంతు॒ త ఇ॒హ శ్రు॑వంతు సుక్ష॒త్రాసో॒ వరు॑ణో మి॒త్రో అ॒గ్నిః .. 6.049.01
వి॒శోవి॑శ॒ ఈడ్య॑మధ్వ॒రేష్వదృ॑ప్తక్రతుమర॒తిం యు॑వ॒త్యోః .
ది॒వః శిశుం॒ సహ॑సః సూ॒నుమ॒గ్నిం య॒జ్ఞస్య॑ కే॒తుమ॑రు॒షం యజ॑ధ్యై .. 6.049.02
అ॒రు॒షస్య॑ దుహి॒తరా॒ విరూ॑పే॒ స్తృభి॑ర॒న్యా పి॑పి॒శే సూరో॑ అ॒న్యా .
మి॒థ॒స్తురా॑ వి॒చరం॑తీ పావ॒కే మన్మ॑ శ్రు॒తం న॑క్షత ఋ॒చ్యమా॑నే .. 6.049.03
ప్ర వా॒యుమచ్ఛా॑ బృహ॒తీ మ॑నీ॒షా బృ॒హద్ర॑యిం వి॒శ్వవా॑రం రథ॒ప్రాం .
ద్యు॒తద్యా॑మా ని॒యుతః॒ పత్య॑మానః క॒విః క॒విమి॑యక్షసి ప్రయజ్యో .. 6.049.04
స మే॒ వపు॑శ్ఛదయద॒శ్వినో॒ర్యో రథో॑ వి॒రుక్మా॒న్మన॑సా యుజా॒నః .
యేన॑ నరా నాసత్యేష॒యధ్యై॑ వ॒ర్తిర్యా॒థస్తన॑యాయ॒ త్మనే॑ చ .. 6.049.05
పర్జ॑న్యవాతా వృషభా పృథి॒వ్యాః పురీ॑షాణి జిన్వత॒మప్యా॑ని .
సత్య॑శ్రుతః కవయో॒ యస్య॑ గీ॒ర్భిర్జగ॑తః స్థాత॒ర్జగ॒దా కృ॑ణుధ్వం .. 6.049.06
పావీ॑రవీ క॒న్యా॑ చి॒త్రాయుః॒ సర॑స్వతీ వీ॒రప॑త్నీ॒ ధియం॑ ధాత్ .
గ్నాభి॒రచ్ఛి॑ద్రం శర॒ణం స॒జోషా॑ దురా॒ధర్షం॑ గృణ॒తే శర్మ॑ యంసత్ .. 6.049.07
ప॒థస్ప॑థః॒ పరి॑పతిం వచ॒స్యా కామే॑న కృ॒తో అ॒భ్యా॑నళ॒ర్కం .
స నో॑ రాసచ్ఛు॒రుధ॑శ్చం॒ద్రాగ్రా॒ ధియం॑ధియం సీషధాతి॒ ప్ర పూ॒షా .. 6.049.08
ప్ర॒థ॒మ॒భాజం॑ య॒శసం॑ వయో॒ధాం సు॑పా॒ణిం దే॒వం సు॒గభ॑స్తి॒మృభ్వం॑ .
హోతా॑ యక్షద్యజ॒తం ప॒స్త్యా॑నామ॒గ్నిస్త్వష్టా॑రం సు॒హవం॑ వి॒భావా॑ .. 6.049.09
భువ॑నస్య పి॒తరం॑ గీ॒ర్భిరా॒భీ రు॒ద్రం దివా॑ వ॒ర్ధయా॑ రు॒ద్రమ॒క్తౌ .
బృ॒హంత॑మృ॒ష్వమ॒జరం॑ సుషు॒మ్నమృధ॑గ్ఘువేమ క॒వినే॑షి॒తాసః॑ .. 6.049.10
ఆ యు॑వానః కవయో యజ్ఞియాసో॒ మరు॑తో గం॒త గృ॑ణ॒తో వ॑ర॒స్యాం .
అ॒చి॒త్రం చి॒ద్ధి జిన్వ॑థా వృ॒ధంత॑ ఇ॒త్థా నక్షం॑తో నరో అంగిర॒స్వత్ .. 6.049.11
ప్ర వీ॒రాయ॒ ప్ర త॒వసే॑ తు॒రాయాజా॑ యూ॒థేవ॑ పశు॒రక్షి॒రస్తం॑ .
స పి॑స్పృశతి త॒న్వి॑ శ్రు॒తస్య॒ స్తృభి॒ర్న నాకం॑ వచ॒నస్య॒ విపః॑ .. 6.049.12
యో రజాం॑సి విమ॒మే పార్థి॑వాని॒ త్రిశ్చి॒ద్విష్ణు॒ర్మన॑వే బాధి॒తాయ॑ .
తస్య॑ తే॒ శర్మ॑న్నుపద॒ద్యమా॑నే రా॒యా మ॑దేమ త॒న్వా॒3॒॑ తనా॑ చ .. 6.049.13
తన్నోఽహి॑ర్బు॒ధ్న్యో॑ అ॒ద్భిర॒ర్కైస్తత్పర్వ॑త॒స్తత్స॑వి॒తా చనో॑ ధాత్ .
తదోష॑ధీభిర॒భి రా॑తి॒షాచో॒ భగః॒ పురం॑ధిర్జిన్వతు॒ ప్ర రా॒యే .. 6.049.14
ను నో॑ ర॒యిం ర॒థ్యం॑ చర్షణి॒ప్రాం పు॑రు॒వీరం॑ మ॒హ ఋ॒తస్య॑ గో॒పాం .
క్షయం॑ దాతా॒జరం॒ యేన॒ జనా॒న్స్పృధో॒ అదే॑వీర॒భి చ॒ క్రమా॑మ॒ విశ॒ ఆదే॑వీర॒భ్య1॒॑శ్నవా॑మ .. 6.049.15

హు॒వే వో॑ దే॒వీమది॑తిం॒ నమో॑భిర్మృళీ॒కాయ॒ వరు॑ణం మి॒త్రమ॒గ్నిం .
అ॒భి॒క్ష॒దామ॑ర్య॒మణం॑ సు॒శేవం॑ త్రా॒తౄందే॒వాన్స॑వి॒తారం॒ భగం॑ చ .. 6.050.01
సు॒జ్యోతి॑షః సూర్య॒ దక్ష॑పితౄననాగా॒స్త్వే సు॑మహో వీహి దే॒వాన్ .
ద్వి॒జన్మా॑నో॒ య ఋ॑త॒సాపః॑ స॒త్యాః స్వ॑ర్వంతో యజ॒తా అ॑గ్నిజి॒హ్వాః .. 6.050.02
ఉ॒త ద్యా॑వాపృథివీ క్ష॒త్రము॒రు బృ॒హద్రో॑దసీ శర॒ణం సు॑షుమ్నే .
మ॒హస్క॑రథో॒ వరి॑వో॒ యథా॑ నో॒ఽస్మే క్షయా॑య ధిషణే అనే॒హః .. 6.050.03
ఆ నో॑ రు॒ద్రస్య॑ సూ॒నవో॑ నమంతామ॒ద్యా హూ॒తాసో॒ వస॒వోఽధృ॑ష్టాః .
యదీ॒మర్భే॑ మహ॒తి వా॑ హి॒తాసో॑ బా॒ధే మ॒రుతో॒ అహ్వా॑మ దే॒వాన్ .. 6.050.04
మి॒మ్యక్ష॒ యేషు॑ రోద॒సీ ను దే॒వీ సిష॑క్తి పూ॒షా అ॑భ్యర్ధ॒యజ్వా॑ .
శ్రు॒త్వా హవం॑ మరుతో॒ యద్ధ॑ యా॒థ భూమా॑ రేజంతే॒ అధ్వ॑ని॒ ప్రవి॑క్తే .. 6.050.05
అ॒భి త్యం వీ॒రం గిర్వ॑ణసమ॒ర్చేంద్రం॒ బ్రహ్మ॑ణా జరిత॒ర్నవే॑న .
శ్రవ॒దిద్ధవ॒ముప॑ చ॒ స్తవా॑నో॒ రాస॒ద్వాజా॒ఀ ఉప॑ మ॒హో గృ॑ణా॒నః .. 6.050.06
ఓ॒మాన॑మాపో మానుషీ॒రమృ॑క్తం॒ ధాత॑ తో॒కాయ॒ తన॑యాయ॒ శం యోః .
యూ॒యం హి ష్ఠా భి॒షజో॑ మా॒తృత॑మా॒ విశ్వ॑స్య స్థా॒తుర్జగ॑తో॒ జని॑త్రీః .. 6.050.07
ఆ నో॑ దే॒వః స॑వి॒తా త్రాయ॑మాణో॒ హిర॑ణ్యపాణిర్యజ॒తో జ॑గమ్యాత్ .
యో దత్ర॑వాఀ ఉ॒షసో॒ న ప్రతీ॑కం వ్యూర్ణు॒తే దా॒శుషే॒ వార్యా॑ణి .. 6.050.08
ఉ॒త త్వం సూ॑నో సహసో నో అ॒ద్యా దే॒వాఀ అ॒స్మిన్న॑ధ్వ॒రే వ॑వృత్యాః .
స్యామ॒హం తే॒ సద॒మిద్రా॒తౌ తవ॑ స్యామ॒గ్నేఽవ॑సా సు॒వీరః॑ .. 6.050.09
ఉ॒త త్యా మే॒ హవ॒మా జ॑గ్మ్యాతం॒ నాస॑త్యా ధీ॒భిర్యు॒వమం॒గ వి॑ప్రా .
అత్రిం॒ న మ॒హస్తమ॑సోఽముముక్తం॒ తూర్వ॑తం నరా దురి॒తాద॒భీకే॑ .. 6.050.10
తే నో॑ రా॒యో ద్యు॒మతో॒ వాజ॑వతో దా॒తారో॑ భూత నృ॒వతః॑ పురు॒క్షోః .
ద॒శ॒స్యంతో॑ ది॒వ్యాః పార్థి॑వాసో॒ గోజా॑తా॒ అప్యా॑ మృ॒ళతా॑ చ దేవాః .. 6.050.11
తే నో॑ రు॒ద్రః సర॑స్వతీ స॒జోషా॑ మీ॒ళ్హుష్మం॑తో॒ విష్ణు॑ర్మృళంతు వా॒యుః .
ఋ॒భు॒క్షా వాజో॒ దైవ్యో॑ విధా॒తా ప॒ర్జన్యా॒వాతా॑ పిప్యతా॒మిషం॑ నః .. 6.050.12
ఉ॒త స్య దే॒వః స॑వి॒తా భగో॑ నో॒ఽపాం నపా॑దవతు॒ దాను॒ పప్రిః॑ .
త్వష్టా॑ దే॒వేభి॒ర్జని॑భిః స॒జోషా॒ ద్యౌర్దే॒వేభిః॑ పృథి॒వీ స॑ము॒ద్రైః .. 6.050.13
ఉ॒త నోఽహి॑ర్బు॒ధ్న్యః॑ శృణోత్వ॒జ ఏక॑పాత్పృథి॒వీ స॑ము॒ద్రః .
విశ్వే॑ దే॒వా ఋ॑తా॒వృధో॑ హువా॒నాః స్తు॒తా మంత్రాః॑ కవిశ॒స్తా అ॑వంతు .. 6.050.14
ఏ॒వా నపా॑తో॒ మమ॒ తస్య॑ ధీ॒భిర్భ॒రద్వా॑జా అ॒భ్య॑ర్చంత్య॒ర్కైః .
గ్నా హు॒తాసో॒ వస॒వోఽధృ॑ష్టా॒ విశ్వే॑ స్తు॒తాసో॑ భూతా యజత్రాః .. 6.050.15

ఉదు॒ త్యచ్చక్షు॒ర్మహి॑ మి॒త్రయో॒రాఀ ఏతి॑ ప్రి॒యం వరు॑ణయో॒రద॑బ్ధం .
ఋ॒తస్య॒ శుచి॑ దర్శ॒తమనీ॑కం రు॒క్మో న ది॒వ ఉది॑తా॒ వ్య॑ద్యౌత్ .. 6.051.01
వేద॒ యస్త్రీణి॑ వి॒దథా॑న్యేషాం దే॒వానాం॒ జన్మ॑ సను॒తరా చ॒ విప్రః॑ .
ఋ॒జు మర్తే॑షు వృజి॒నా చ॒ పశ్య॑న్న॒భి చ॑ష్టే॒ సూరో॑ అ॒ర్య ఏవా॑న్ .. 6.051.02
స్తు॒ష ఉ॑ వో మ॒హ ఋ॒తస్య॑ గో॒పానది॑తిం మి॒త్రం వరు॑ణం సుజా॒తాన్ .
అ॒ర్య॒మణం॒ భగ॒మద॑బ్ధధీతీ॒నచ్ఛా॑ వోచే సధ॒న్యః॑ పావ॒కాన్ .. 6.051.03
రి॒శాద॑సః॒ సత్ప॑తీ॒ఀరద॑బ్ధాన్మ॒హో రాజ్ఞః॑ సువస॒నస్య॑ దా॒తౄన్ .
యూనః॑ సుక్ష॒త్రాన్క్షయ॑తో ది॒వో నౄనా॑ది॒త్యాన్యా॒మ్యది॑తిం దువో॒యు .. 6.051.04
ద్యౌ॒3॒॑ష్పితః॒ పృథి॑వి॒ మాత॒రధ్రు॒గగ్నే॑ భ్రాతర్వసవో మృ॒ళతా॑ నః .
విశ్వ॑ ఆదిత్యా అదితే స॒జోషా॑ అ॒స్మభ్యం॒ శర్మ॑ బహు॒లం వి యం॑త .. 6.051.05
మా నో॒ వృకా॑య వృ॒క్యే॑ సమస్మా అఘాయ॒తే రీ॑రధతా యజత్రాః .
యూ॒యం హి ష్ఠా ర॒థ్యో॑ నస్త॒నూనాం॑ యూ॒యం దక్ష॑స్య॒ వచ॑సో బభూ॒వ .. 6.051.06
మా వ॒ ఏనో॑ అ॒న్యకృ॑తం భుజేమ॒ మా తత్క॑ర్మ వసవో॒ యచ్చయ॑ధ్వే .
విశ్వ॑స్య॒ హి క్షయ॑థ విశ్వదేవాః స్వ॒యం రి॒పుస్త॒న్వం॑ రీరిషీష్ట .. 6.051.07
నమ॒ ఇదు॒గ్రం నమ॒ ఆ వి॑వాసే॒ నమో॑ దాధార పృథి॒వీము॒త ద్యాం .
నమో॑ దే॒వేభ్యో॒ నమ॑ ఈశ ఏషాం కృ॒తం చి॒దేనో॒ నమ॒సా వి॑వాసే .. 6.051.08
ఋ॒తస్య॑ వో ర॒థ్యః॑ పూ॒తద॑క్షానృ॒తస్య॑ పస్త్య॒సదో॒ అద॑బ్ధాన్ .
తాఀ ఆ నమో॑భిరురు॒చక్ష॑సో॒ నౄన్విశ్వా॑న్వ॒ ఆ న॑మే మ॒హో య॑జత్రాః .. 6.051.09
తే హి శ్రేష్ఠ॑వర్చస॒స్త ఉ॑ నస్తి॒రో విశ్వా॑ని దురి॒తా నయం॑తి .
సు॒క్ష॒త్రాసో॒ వరు॑ణో మి॒త్రో అ॒గ్నిరృ॒తధీ॑తయో వక్మ॒రాజ॑సత్యాః .. 6.051.10
తే న॒ ఇంద్రః॑ పృథి॒వీ క్షామ॑ వర్ధన్పూ॒షా భగో॒ అది॑తిః॒ పంచ॒ జనాః॑ .
సు॒శర్మా॑ణః॒ స్వవ॑సః సునీ॒థా భవం॑తు నః సుత్రా॒త్రాసః॑ సుగో॒పాః .. 6.051.11
నూ స॒ద్మానం॑ ది॒వ్యం నంశి॑ దేవా॒ భార॑ద్వాజః సుమ॒తిం యా॑తి॒ హోతా॑ .
ఆ॒సా॒నేభి॒ర్యజ॑మానో మి॒యేధై॑ర్దే॒వానాం॒ జన్మ॑ వసూ॒యుర్వ॑వంద .. 6.051.12
అప॒ త్యం వృ॑జి॒నం రి॒పుం స్తే॒నమ॑గ్నే దురా॒ధ్యం॑ .
ద॒వి॒ష్ఠమ॑స్య సత్పతే కృ॒ధీ సు॒గం .. 6.051.13
గ్రావా॑ణః సోమ నో॒ హి కం॑ సఖిత్వ॒నాయ॑ వావ॒శుః .
జ॒హీ న్య1॒॑త్రిణం॑ ప॒ణిం వృకో॒ హి షః .. 6.051.14
యూ॒యం హి ష్ఠా సు॑దానవ॒ ఇంద్ర॑జ్యేష్ఠా అ॒భిద్య॑వః .
కర్తా॑ నో॒ అధ్వ॒న్నా సు॒గం గో॒పా అ॒మా .. 6.051.15
అపి॒ పంథా॑మగన్మహి స్వస్తి॒గామ॑నే॒హసం॑ .
యేన॒ విశ్వాః॒ పరి॒ ద్విషో॑ వృ॒ణక్తి॑ విం॒దతే॒ వసు॑ .. 6.051.16

న తద్ది॒వా న పృ॑థి॒వ్యాను॑ మన్యే॒ న య॒జ్ఞేన॒ నోత శమీ॑భిరా॒భిః .
ఉ॒బ్జంతు॒ తం సు॒భ్వ1॒ః॑ పర్వ॑తాసో॒ ని హీ॑యతామతియా॒జస్య॑ య॒ష్టా .. 6.052.01
అతి॑ వా॒ యో మ॑రుతో॒ మన్య॑తే నో॒ బ్రహ్మ॑ వా॒ యః క్రి॒యమా॑ణం॒ నిని॑త్సాత్ .
తపూం॑షి॒ తస్మై॑ వృజి॒నాని॑ సంతు బ్రహ్మ॒ద్విష॑మ॒భి తం శో॑చతు॒ ద్యౌః .. 6.052.02
కిమం॒గ త్వా॒ బ్రహ్మ॑ణః సోమ గో॒పాం కిమం॒గ త్వా॑హురభిశస్తి॒పాం నః॑ .
కిమం॒గ నః॑ పశ్యసి ని॒ద్యమా॑నాన్బ్రహ్మ॒ద్విషే॒ తపు॑షిం హే॒తిమ॑స్య .. 6.052.03
అవం॑తు॒ మాము॒షసో॒ జాయ॑మానా॒ అవం॑తు మా॒ సింధ॑వః॒ పిన్వ॑మానాః .
అవం॑తు మా॒ పర్వ॑తాసో ధ్రు॒వాసోఽవం॑తు మా పి॒తరో॑ దే॒వహూ॑తౌ .. 6.052.04
వి॒శ్వ॒దానీం॑ సు॒మన॑సః స్యామ॒ పశ్యే॑మ॒ ను సూర్య॑ము॒చ్చరం॑తం .
తథా॑ కర॒ద్వసు॑పతి॒ర్వసూ॑నాం దే॒వాఀ ఓహా॒నోఽవ॒సాగ॑మిష్ఠః .. 6.052.05
ఇంద్రో॒ నేది॑ష్ఠ॒మవ॒సాగ॑మిష్ఠః॒ సర॑స్వతీ॒ సింధు॑భిః॒ పిన్వ॑మానా .
ప॒ర్జన్యో॑ న॒ ఓష॑ధీభిర్మయో॒భుర॒గ్నిః సు॒శంసః॑ సు॒హవః॑ పి॒తేవ॑ .. 6.052.06
విశ్వే॑ దేవాస॒ ఆ గ॑త శృణు॒తా మ॑ ఇ॒మం హవం॑ .
ఏదం బ॒ర్హిర్ని షీ॑దత .. 6.052.07
యో వో॑ దేవా ఘృ॒తస్ను॑నా హ॒వ్యేన॑ ప్రతి॒భూష॑తి .
తం విశ్వ॒ ఉప॑ గచ్ఛథ .. 6.052.08
ఉప॑ నః సూ॒నవో॒ గిరః॑ శృ॒ణ్వంత్వ॒మృత॑స్య॒ యే .
సు॒మృ॒ళీ॒కా భ॑వంతు నః .. 6.052.09
విశ్వే॑ దే॒వా ఋ॑తా॒వృధ॑ ఋ॒తుభి॑ర్హవన॒శ్రుతః॑ .
జు॒షంతాం॒ యుజ్యం॒ పయః॑ .. 6.052.10
స్తో॒త్రమింద్రో॑ మ॒రుద్గ॑ణ॒స్త్వష్టృ॑మాన్మి॒త్రో అ॑ర్య॒మా .
ఇ॒మా హ॒వ్యా జు॑షంత నః .. 6.052.11
ఇ॒మం నో॑ అగ్నే అధ్వ॒రం హోత॑ర్వయున॒శో య॑జ .
చి॒కి॒త్వాందైవ్యం॒ జనం॑ .. 6.052.12
విశ్వే॑ దేవాః శృణు॒తేమం హవం॑ మే॒ యే అం॒తరి॑క్షే॒ య ఉప॒ ద్యవి॒ ష్ఠ .
యే అ॑గ్నిజి॒హ్వా ఉ॒త వా॒ యజ॑త్రా ఆ॒సద్యా॒స్మిన్బ॒ర్హిషి॑ మాదయధ్వం .. 6.052.13
విశ్వే॑ దే॒వా మమ॑ శృణ్వంతు య॒జ్ఞియా॑ ఉ॒భే రోద॑సీ అ॒పాం నపా॑చ్చ॒ మన్మ॑ .
మా వో॒ వచాం॑సి పరి॒చక్ష్యా॑ణి వోచం సు॒మ్నేష్విద్వో॒ అంత॑మా మదేమ .. 6.052.14
యే కే చ॒ జ్మా మ॒హినో॒ అహి॑మాయా ది॒వో జ॑జ్ఞి॒రే అ॒పాం స॒ధస్థే॑ .
తే అ॒స్మభ్య॑మి॒షయే॒ విశ్వ॒మాయుః॒ క్షప॑ ఉ॒స్రా వ॑రివస్యంతు దే॒వాః .. 6.052.15
అగ్నీ॑పర్జన్యా॒వవ॑తం॒ ధియం॑ మే॒ఽస్మిన్హవే॑ సుహవా సుష్టు॒తిం నః॑ .
ఇళా॑మ॒న్యో జ॒నయ॒ద్గర్భ॑మ॒న్యః ప్ర॒జావ॑తీ॒రిష॒ ఆ ధ॑త్తమ॒స్మే .. 6.052.16
స్తీ॒ర్ణే బ॒ర్హిషి॑ సమిధా॒నే అ॒గ్నౌ సూ॒క్తేన॑ మ॒హా నమ॒సా వి॑వాసే .
అ॒స్మిన్నో॑ అ॒ద్య వి॒దథే॑ యజత్రా॒ విశ్వే॑ దేవా హ॒విషి॑ మాదయధ్వం .. 6.052.17

వ॒యము॑ త్వా పథస్పతే॒ రథం॒ న వాజ॑సాతయే .
ధి॒యే పూ॑షన్నయుజ్మహి .. 6.053.01
అ॒భి నో॒ నర్యం॒ వసు॑ వీ॒రం ప్రయ॑తదక్షిణం .
వా॒మం గృ॒హప॑తిం నయ .. 6.053.02
అది॑త్సంతం చిదాఘృణే॒ పూషం॒దానా॑య చోదయ .
ప॒ణేశ్చి॒ద్వి మ్ర॑దా॒ మనః॑ .. 6.053.03
వి ప॒థో వాజ॑సాతయే చిను॒హి వి మృధో॑ జహి .
సాధం॑తాముగ్ర నో॒ ధియః॑ .. 6.053.04
పరి॑ తృంధి పణీ॒నామార॑యా॒ హృద॑యా కవే .
అథే॑మ॒స్మభ్యం॑ రంధయ .. 6.053.05
వి పూ॑ష॒న్నార॑యా తుద ప॒ణేరి॑చ్ఛ హృ॒ది ప్రి॒యం .
అథే॑మ॒స్మభ్యం॑ రంధయ .. 6.053.06
ఆ రి॑ఖ కికి॒రా కృ॑ణు పణీ॒నాం హృద॑యా కవే .
అథే॑మ॒స్మభ్యం॑ రంధయ .. 6.053.07
యాం పూ॑షన్బ్రహ్మ॒చోద॑నీ॒మారాం॒ బిభ॑ర్ష్యాఘృణే .
తయా॑ సమస్య॒ హృద॑య॒మా రి॑ఖ కికి॒రా కృ॑ణు .. 6.053.08
యా తే॒ అష్ట్రా॒ గూ॑ప॒శాఘృ॑ణే పశు॒సాధ॑నీ .
తస్యా॑స్తే సు॒మ్నమీ॑మహే .. 6.053.09
ఉ॒త నో॑ గో॒షణిం॒ ధియ॑మశ్వ॒సాం వా॑జ॒సాము॒త .
నృ॒వత్కృ॑ణుహి వీ॒తయే॑ .. 6.053.10

సం పూ॑షన్వి॒దుషా॑ నయ॒ యో అంజ॑సాను॒శాస॑తి .
య ఏ॒వేదమితి॒ బ్రవ॑త్ .. 6.054.01
సము॑ పూ॒ష్ణా గ॑మేమహి॒ యో గృ॒హాఀ అ॑భి॒శాస॑తి .
ఇ॒మ ఏ॒వేతి॑ చ॒ బ్రవ॑త్ .. 6.054.02
పూ॒ష్ణశ్చ॒క్రం న రి॑ష్యతి॒ న కోశోఽవ॑ పద్యతే .
నో అ॑స్య వ్యథతే ప॒విః .. 6.054.03
యో అ॑స్మై హ॒విషావి॑ధ॒న్న తం పూ॒షాపి॑ మృష్యతే .
ప్ర॒థ॒మో విం॑దతే॒ వసు॑ .. 6.054.04
పూ॒షా గా అన్వే॑తు నః పూ॒షా ర॑క్ష॒త్వర్వ॑తః .
పూ॒షా వాజం॑ సనోతు నః .. 6.054.05
పూష॒న్నను॒ ప్ర గా ఇ॑హి॒ యజ॑మానస్య సున్వ॒తః .
అ॒స్మాకం॑ స్తువ॒తాము॒త .. 6.054.06
మాకి॑ర్నేశ॒న్మాకీం॑ రిష॒న్మాకీం॒ సం శా॑రి॒ కేవ॑టే .
అథారి॑ష్టాభి॒రా గ॑హి .. 6.054.07
శృ॒ణ్వంతం॑ పూ॒షణం॑ వ॒యమిర్య॒మన॑ష్టవేదసం .
ఈశా॑నం రా॒య ఈ॑మహే .. 6.054.08
పూషం॒తవ॑ వ్ర॒తే వ॒యం న రి॑ష్యేమ॒ కదా॑ చ॒న .
స్తో॒తార॑స్త ఇ॒హ స్మ॑సి .. 6.054.09
పరి॑ పూ॒షా ప॒రస్తా॒ద్ధస్తం॑ దధాతు॒ దక్షి॑ణం .
పున॑ర్నో న॒ష్టమాజ॑తు .. 6.054.10

ఏహి॒ వాం వి॑ముచో నపా॒దాఘృ॑ణే॒ సం స॑చావహై .
ర॒థీరృ॒తస్య॑ నో భవ .. 6.055.01
ర॒థీత॑మం కప॒ర్దిన॒మీశా॑నం॒ రాధ॑సో మ॒హః .
రా॒యః సఖా॑యమీమహే .. 6.055.02
రా॒యో ధారా॑స్యాఘృణే॒ వసో॑ రా॒శిర॑జాశ్వ .
ధీవ॑తోధీవతః॒ సఖా॑ .. 6.055.03
పూ॒షణం॒ న్వ1॒॑జాశ్వ॒ముప॑ స్తోషామ వా॒జినం॑ .
స్వసు॒ర్యో జా॒ర ఉ॒చ్యతే॑ .. 6.055.04
మా॒తుర్ది॑ధి॒షుమ॑బ్రవం॒ స్వసు॑ర్జా॒రః శృ॑ణోతు నః .
భ్రాతేంద్ర॑స్య॒ సఖా॒ మమ॑ .. 6.055.05
ఆజాసః॑ పూ॒షణం॒ రథే॑ నిశృం॒భాస్తే జ॑న॒శ్రియం॑ .
దే॒వం వ॑హంతు॒ బిభ్ర॑తః .. 6.055.06

య ఏ॑నమా॒దిదే॑శతి కరం॒భాదితి॑ పూ॒షణం॑ .
న తేన॑ దే॒వ ఆ॒దిశే॑ .. 6.056.01
ఉ॒త ఘా॒ స ర॒థీత॑మః॒ సఖ్యా॒ సత్ప॑తిర్యు॒జా .
ఇంద్రో॑ వృ॒త్రాణి॑ జిఘ్నతే .. 6.056.02
ఉ॒తాదః ప॑రు॒షే గవి॒ సూర॑శ్చ॒క్రం హి॑ర॒ణ్యయం॑ .
న్యై॑రయద్ర॒థీత॑మః .. 6.056.03
యద॒ద్య త్వా॑ పురుష్టుత॒ బ్రవా॑మ దస్ర మంతుమః .
తత్సు నో॒ మన్మ॑ సాధయ .. 6.056.04
ఇ॒మం చ॑ నో గ॒వేష॑ణం సా॒తయే॑ సీషధో గ॒ణం .
ఆ॒రాత్పూ॑షన్నసి శ్రు॒తః .. 6.056.05
ఆ తే॑ స్వ॒స్తిమీ॑మహ ఆ॒రేఅ॑ఘా॒ముపా॑వసుం .
అ॒ద్యా చ॑ స॒ర్వతా॑తయే॒ శ్వశ్చ॑ స॒ర్వతా॑తయే .. 6.056.06

ఇంద్రా॒ ను పూ॒షణా॑ వ॒యం స॒ఖ్యాయ॑ స్వ॒స్తయే॑ .
హు॒వేమ॒ వాజ॑సాతయే .. 6.057.01
సోమ॑మ॒న్య ఉపా॑సద॒త్పాత॑వే చ॒మ్వోః॑ సు॒తం .
క॒రం॒భమ॒న్య ఇ॑చ్ఛతి .. 6.057.02
అ॒జా అ॒న్యస్య॒ వహ్న॑యో॒ హరీ॑ అ॒న్యస్య॒ సంభృ॑తా .
తాభ్యాం॑ వృ॒త్రాణి॑ జిఘ్నతే .. 6.057.03
యదింద్రో॒ అన॑య॒ద్రితో॑ మ॒హీర॒పో వృషం॑తమః .
తత్ర॑ పూ॒షాభ॑వ॒త్సచా॑ .. 6.057.04
తాం పూ॒ష్ణః సు॑మ॒తిం వ॒యం వృ॒క్షస్య॒ ప్ర వ॒యామి॑వ .
ఇంద్ర॑స్య॒ చా ర॑భామహే .. 6.057.05
ఉత్పూ॒షణం॑ యువామహే॒ఽభీశూ॑ఀరివ॒ సార॑థిః .
మ॒హ్యా ఇంద్రం॑ స్వ॒స్తయే॑ .. 6.057.06

శు॒క్రం తే॑ అ॒న్యద్య॑జ॒తం తే॑ అ॒న్యద్విషు॑రూపే॒ అహ॑నీ॒ ద్యౌరి॑వాసి .
విశ్వా॒ హి మా॒యా అవ॑సి స్వధావో భ॒ద్రా తే॑ పూషన్ని॒హ రా॒తిర॑స్తు .. 6.058.01
అ॒జాశ్వః॑ పశు॒పా వాజ॑పస్త్యో ధియంజి॒న్వో భువ॑నే॒ విశ్వే॒ అర్పి॑తః .
అష్ట్రాం॑ పూ॒షా శి॑థి॒రాము॒ద్వరీ॑వృజత్సం॒చక్షా॑ణో॒ భువ॑నా దే॒వ ఈ॑యతే .. 6.058.02
యాస్తే॑ పూష॒న్నావో॑ అం॒తః స॑ము॒ద్రే హి॑ర॒ణ్యయీ॑రం॒తరి॑క్షే॒ చరం॑తి .
తాభి॑ర్యాసి దూ॒త్యాం సూర్య॑స్య॒ కామే॑న కృత॒ శ్రవ॑ ఇ॒చ్ఛమా॑నః .. 6.058.03
పూ॒షా సు॒బంధు॑ర్ది॒వ ఆ పృ॑థి॒వ్యా ఇ॒ళస్పతి॑ర్మ॒ఘవా॑ ద॒స్మవ॑ర్చాః .
యం దే॒వాసో॒ అద॑దుః సూ॒ర్యాయై॒ కామే॑న కృ॒తం త॒వసం॒ స్వంచం॑ .. 6.058.04

ప్ర ను వో॑చా సు॒తేషు॑ వాం వీ॒ర్యా॒3॒॑ యాని॑ చ॒క్రథుః॑ .
హ॒తాసో॑ వాం పి॒తరో॑ దే॒వశ॑త్రవ॒ ఇంద్రా॑గ్నీ॒ జీవ॑థో యు॒వం .. 6.059.01
బళి॒త్థా మ॑హి॒మా వా॒మింద్రా॑గ్నీ॒ పని॑ష్ఠ॒ ఆ .
స॒మా॒నో వాం॑ జని॒తా భ్రాత॑రా యు॒వం య॒మావి॒హేహ॑మాతరా .. 6.059.02
ఓ॒కి॒వాంసా॑ సు॒తే సచా॒ఀ అశ్వా॒ సప్తీ॑ ఇ॒వాద॑నే .
ఇంద్రా॒ న్వ1॒॑గ్నీ అవ॑సే॒హ వ॒జ్రిణా॑ వ॒యం దే॒వా హ॑వామహే .. 6.059.03
య ఇం॑ద్రాగ్నీ సు॒తేషు॑ వాం॒ స్తవ॒త్తేష్వృ॑తావృధా .
జో॒ష॒వా॒కం వద॑తః పజ్రహోషిణా॒ న దే॑వా భ॒సథ॑శ్చ॒న .. 6.059.04
ఇంద్రా॑గ్నీ॒ కో అ॒స్య వాం॒ దేవౌ॒ మర్త॑శ్చికేతతి .
విషూ॑చో॒ అశ్వా॑న్యుయుజా॒న ఈ॑యత॒ ఏకః॑ సమా॒న ఆ రథే॑ .. 6.059.05
ఇంద్రా॑గ్నీ అ॒పాది॒యం పూర్వాగా॑త్ప॒ద్వతీ॑భ్యః .
హి॒త్వీ శిరో॑ జి॒హ్వయా॒ వావ॑ద॒చ్చర॑త్త్రిం॒శత్ప॒దా న్య॑క్రమీత్ .. 6.059.06
ఇంద్రా॑గ్నీ॒ ఆ హి త॑న్వ॒తే నరో॒ ధన్వా॑ని బా॒హ్వోః .
మా నో॑ అ॒స్మిన్మ॑హాధ॒నే పరా॑ వర్క్తం॒ గవి॑ష్టిషు .. 6.059.07
ఇంద్రా॑గ్నీ॒ తపం॑తి మా॒ఘా అ॒ర్యో అరా॑తయః .
అప॒ ద్వేషాం॒స్యా కృ॑తం యుయు॒తం సూర్యా॒దధి॑ .. 6.059.08
ఇంద్రా॑గ్నీ యు॒వోరపి॒ వసు॑ ది॒వ్యాని॒ పార్థి॑వా .
ఆ న॑ ఇ॒హ ప్ర య॑చ్ఛతం ర॒యిం వి॒శ్వాయు॑పోషసం .. 6.059.09
ఇంద్రా॑గ్నీ ఉక్థవాహసా॒ స్తోమే॑భిర్హవనశ్రుతా .
విశ్వా॑భిర్గీ॒ర్భిరా గ॑తమ॒స్య సోమ॑స్య పీ॒తయే॑ .. 6.059.10

శ్నథ॑ద్వృ॒త్రము॒త స॑నోతి॒ వాజ॒మింద్రా॒ యో అ॒గ్నీ సహు॑రీ సప॒ర్యాత్ .
ఇ॒ర॒జ్యంతా॑ వస॒వ్య॑స్య॒ భూరేః॒ సహ॑స్తమా॒ సహ॑సా వాజ॒యంతా॑ .. 6.060.01
తా యో॑ధిష్టమ॒భి గా ఇం॑ద్ర నూ॒నమ॒పః స్వ॑రు॒షసో॑ అగ్న ఊ॒ళ్హాః .
దిశః॒ స్వ॑రు॒షస॑ ఇంద్ర చి॒త్రా అ॒పో గా అ॑గ్నే యువసే ని॒యుత్వా॑న్ .. 6.060.02
ఆ వృ॑త్రహణా వృత్ర॒హభిః॒ శుష్మై॒రింద్ర॑ యా॒తం నమో॑భిరగ్నే అ॒ర్వాక్ .
యు॒వం రాధో॑భి॒రక॑వేభిరిం॒ద్రాగ్నే॑ అ॒స్మే భ॑వతముత్త॒మేభిః॑ .. 6.060.03
తా హు॑వే॒ యయో॑రి॒దం ప॒ప్నే విశ్వం॑ పు॒రా కృ॒తం .
ఇం॒ద్రా॒గ్నీ న మ॑ర్ధతః .. 6.060.04
ఉ॒గ్రా వి॑ఘ॒నినా॒ మృధ॑ ఇంద్రా॒గ్నీ హ॑వామహే .
తా నో॑ మృళాత ఈ॒దృశే॑ .. 6.060.05
హ॒తో వృ॒త్రాణ్యార్యా॑ హ॒తో దాసా॑ని॒ సత్ప॑తీ .
హ॒తో విశ్వా॒ అప॒ ద్విషః॑ .. 6.060.06
ఇంద్రా॑గ్నీ యు॒వామి॒మే॒3॒॑ఽభి స్తోమా॑ అనూషత .
పిబ॑తం శంభువా సు॒తం .. 6.060.07
యా వాం॒ సంతి॑ పురు॒స్పృహో॑ ని॒యుతో॑ దా॒శుషే॑ నరా .
ఇంద్రా॑గ్నీ॒ తాభి॒రా గ॑తం .. 6.060.08
తాభి॒రా గ॑చ్ఛతం న॒రోపే॒దం సవ॑నం సు॒తం .
ఇంద్రా॑గ్నీ॒ సోమ॑పీతయే .. 6.060.09
తమీ॑ళిష్వ॒ యో అ॒ర్చిషా॒ వనా॒ విశ్వా॑ పరి॒ష్వజ॑త్ .
కృ॒ష్ణా కృ॒ణోతి॑ జి॒హ్వయా॑ .. 6.060.10
య ఇ॒ద్ధ ఆ॒వివా॑సతి సు॒మ్నమింద్ర॑స్య॒ మర్త్యః॑ .
ద్యు॒మ్నాయ॑ సు॒తరా॑ అ॒పః .. 6.060.11
తా నో॒ వాజ॑వతీ॒రిష॑ ఆ॒శూన్పి॑పృత॒మర్వ॑తః .
ఇంద్ర॑మ॒గ్నిం చ॒ వోళ్హ॑వే .. 6.060.12
ఉ॒భా వా॑మింద్రాగ్నీ ఆహు॒వధ్యా॑ ఉ॒భా రాధ॑సః స॒హ మా॑ద॒యధ్యై॑ .
ఉ॒భా దా॒తారా॑వి॒షాం ర॑యీ॒ణాము॒భా వాజ॑స్య సా॒తయే॑ హువే వాం .. 6.060.13
ఆ నో॒ గవ్యే॑భి॒రశ్వ్యై॑ర్వస॒వ్యై॒3॒॑రుప॑ గచ్ఛతం .
సఖా॑యౌ దే॒వౌ స॒ఖ్యాయ॑ శం॒భువేం॑ద్రా॒గ్నీ తా హ॑వామహే .. 6.060.14
ఇంద్రా॑గ్నీ శృణు॒తం హవం॒ యజ॑మానస్య సున్వ॒తః .
వీ॒తం హ॒వ్యాన్యా గ॑తం॒ పిబ॑తం సో॒మ్యం మధు॑ .. 6.060.15

ఇ॒యమ॑దదాద్రభ॒సమృ॑ణ॒చ్యుతం॒ దివో॑దాసం వధ్ర్య॒శ్వాయ॑ దా॒శుషే॑ .
యా శశ్వం॑తమాచ॒ఖాదా॑వ॒సం ప॒ణిం తా తే॑ దా॒త్రాణి॑ తవి॒షా స॑రస్వతి .. 6.061.01
ఇ॒యం శుష్మే॑భిర్బిస॒ఖా ఇ॑వారుజ॒త్సాను॑ గిరీ॒ణాం త॑వి॒షేభి॑రూ॒ర్మిభిః॑ .
పా॒రా॒వ॒త॒ఘ్నీమవ॑సే సువృ॒క్తిభిః॒ సర॑స్వతీ॒మా వి॑వాసేమ ధీ॒తిభిః॑ .. 6.061.02
సర॑స్వతి దేవ॒నిదో॒ ని బ॑ర్హయ ప్ర॒జాం విశ్వ॑స్య॒ బృస॑యస్య మా॒యినః॑ .
ఉ॒త క్షి॒తిభ్యో॒ఽవనీ॑రవిందో వి॒షమే॑భ్యో అస్రవో వాజినీవతి .. 6.061.03
ప్ర ణో॑ దే॒వీ సర॑స్వతీ॒ వాజే॑భిర్వా॒జినీ॑వతీ .
ధీ॒నామ॑వి॒త్ర్య॑వతు .. 6.061.04
యస్త్వా॑ దేవి సరస్వత్యుపబ్రూ॒తే ధనే॑ హి॒తే .
ఇంద్రం॒ న వృ॑త్ర॒తూర్యే॑ .. 6.061.05
త్వం దే॑వి సరస్వ॒త్యవా॒ వాజే॑షు వాజిని .
రదా॑ పూ॒షేవ॑ నః స॒నిం .. 6.061.06
ఉ॒త స్యా నః॒ సర॑స్వతీ ఘో॒రా హిర॑ణ్యవర్తనిః .
వృ॒త్ర॒ఘ్నీ వ॑ష్టి సుష్టు॒తిం .. 6.061.07
యస్యా॑ అనం॒తో అహ్రు॑తస్త్వే॒షశ్చ॑రి॒ష్ణుర॑ర్ణ॒వః .
అమ॒శ్చర॑తి॒ రోరు॑వత్ .. 6.061.08
సా నో॒ విశ్వా॒ అతి॒ ద్విషః॒ స్వసౄ॑ర॒న్యా ఋ॒తావ॑రీ .
అత॒న్నహే॑వ॒ సూర్యః॑ .. 6.061.09
ఉ॒త నః॑ ప్రి॒యా ప్రి॒యాసు॑ స॒ప్తస్వ॑సా॒ సుజు॑ష్టా .
సర॑స్వతీ॒ స్తోమ్యా॑ భూత్ .. 6.061.10
ఆ॒ప॒ప్రుషీ॒ పార్థి॑వాన్యు॒రు రజో॑ అం॒తరి॑క్షం .
సర॑స్వతీ ని॒దస్పా॑తు .. 6.061.11
త్రి॒ష॒ధస్థా॑ స॒ప్తధా॑తుః॒ పంచ॑ జా॒తా వ॒ర్ధయం॑తీ .
వాజే॑వాజే॒ హవ్యా॑ భూత్ .. 6.061.12
ప్ర యా మ॑హి॒మ్నా మ॒హినా॑సు॒ చేకి॑తే ద్యు॒మ్నేభి॑ర॒న్యా అ॒పసా॑మ॒పస్త॑మా .
రథ॑ ఇవ బృహ॒తీ వి॒భ్వనే॑ కృ॒తోప॒స్తుత్యా॑ చికి॒తుషా॒ సర॑స్వతీ .. 6.061.13
సర॑స్వత్య॒భి నో॑ నేషి॒ వస్యో॒ మాప॑ స్ఫరీః॒ పయ॑సా॒ మా న॒ ఆ ధ॑క్ .
జు॒షస్వ॑ నః స॒ఖ్యా వే॒శ్యా॑ చ॒ మా త్వత్క్షేత్రా॒ణ్యర॑ణాని గన్మ .. 6.061.14

స్తు॒షే నరా॑ ది॒వో అ॒స్య ప్ర॒సంతా॒శ్వినా॑ హువే॒ జర॑మాణో అ॒ర్కైః .
యా స॒ద్య ఉ॒స్రా వ్యుషి॒ జ్మో అంతా॒న్యుయూ॑షతః॒ పర్యు॒రూ వరాం॑సి .. 6.062.01
తా య॒జ్ఞమా శుచి॑భిశ్చక్రమా॒ణా రథ॑స్య భా॒నుం రు॑రుచూ॒ రజో॑భిః .
పు॒రూ వరాం॒స్యమి॑తా॒ మిమా॑నా॒పో ధన్వా॒న్యతి॑ యాథో॒ అజ్రా॑న్ .. 6.062.02
తా హ॒ త్యద్వ॒ర్తిర్యదర॑ధ్రముగ్రే॒త్థా ధియ॑ ఊహథుః॒ శశ్వ॒దశ్వైః॑ .
మనో॑జవేభిరిషి॒రైః శ॒యధ్యై॒ పరి॒ వ్యథి॑ర్దా॒శుషో॒ మర్త్య॑స్య .. 6.062.03
తా నవ్య॑సో॒ జర॑మాణస్య॒ మన్మోప॑ భూషతో యుయుజా॒నస॑ప్తీ .
శుభం॒ పృక్ష॒మిష॒మూర్జం॒ వహం॑తా॒ హోతా॑ యక్షత్ప్ర॒త్నో అ॒ధ్రుగ్యువా॑నా .. 6.062.04
తా వ॒ల్గూ ద॒స్రా పు॑రు॒శాక॑తమా ప్ర॒త్నా నవ్య॑సా॒ వచ॒సా వి॑వాసే .
యా శంస॑తే స్తువ॒తే శంభ॑విష్ఠా బభూ॒వతు॑ర్గృణ॒తే చి॒త్రరా॑తీ .. 6.062.05
తా భు॒జ్యుం విభి॑ర॒ద్భ్యః స॑ము॒ద్రాత్తుగ్ర॑స్య సూ॒నుమూ॑హథూ॒ రజో॑భిః .
అ॒రే॒ణుభి॒ర్యోజ॑నేభిర్భు॒జంతా॑ పత॒త్రిభి॒రర్ణ॑సో॒ నిరు॒పస్థా॑త్ .. 6.062.06
వి జ॒యుషా॑ రథ్యా యాత॒మద్రిం॑ శ్రు॒తం హవం॑ వృషణా వధ్రిమ॒త్యాః .
ద॒శ॒స్యంతా॑ శ॒యవే॑ పిప్యథు॒ర్గామితి॑ చ్యవానా సుమ॒తిం భు॑రణ్యూ .. 6.062.07
యద్రో॑దసీ ప్ర॒దివో॒ అస్తి॒ భూమా॒ హేళో॑ దే॒వానా॑ము॒త మ॑ర్త్య॒త్రా .
తదా॑దిత్యా వసవో రుద్రియాసో రక్షో॒యుజే॒ తపు॑ర॒ఘం ద॑ధాత .. 6.062.08
య ఈం॒ రాజా॑నావృతు॒థా వి॒దధ॒ద్రజ॑సో మి॒త్రో వరు॑ణ॒శ్చికే॑తత్ .
గం॒భీ॒రాయ॒ రక్ష॑సే హే॒తిమ॑స్య॒ ద్రోఘా॑య చి॒ద్వచ॑స॒ ఆన॑వాయ .. 6.062.09
అంత॑రైశ్చ॒క్రైస్తన॑యాయ వ॒ర్తిర్ద్యు॒మతా యా॑తం నృ॒వతా॒ రథే॑న .
సను॑త్యేన॒ త్యజ॑సా॒ మర్త్య॑స్య వనుష్య॒తామపి॑ శీ॒ర్షా వ॑వృక్తం .. 6.062.10
ఆ ప॑ర॒మాభి॑రు॒త మ॑ధ్య॒మాభి॑ర్ని॒యుద్భి॑ర్యాతమవ॒మాభి॑ర॒ర్వాక్ .
దృ॒ళ్హస్య॑ చి॒ద్గోమ॑తో॒ వి వ్ర॒జస్య॒ దురో॑ వర్తం గృణ॒తే చి॑త్రరాతీ .. 6.062.11

క్వ1॒॑ త్యా వ॒ల్గూ పు॑రుహూ॒తాద్య దూ॒తో న స్తోమో॑ఽవిద॒న్నమ॑స్వాన్ .
ఆ యో అ॒ర్వాఙ్నాస॑త్యా వ॒వర్త॒ ప్రేష్ఠా॒ హ్యస॑థో అస్య॒ మన్మ॑న్ .. 6.063.01
అరం॑ మే గంతం॒ హవ॑నాయా॒స్మై గృ॑ణా॒నా యథా॒ పిబా॑థో॒ అంధః॑ .
పరి॑ హ॒ త్యద్వ॒ర్తిర్యా॑థో రి॒షో న యత్పరో॒ నాంత॑రస్తుతు॒ర్యాత్ .. 6.063.02
అకా॑రి వా॒మంధ॑సో॒ వరీ॑మ॒న్నస్తా॑రి బ॒ర్హిః సు॑ప్రాయ॒ణత॑మం .
ఉ॒త్తా॒నహ॑స్తో యువ॒యుర్వ॑వం॒దా వాం॒ నక్షం॑తో॒ అద్ర॑య ఆంజన్ .. 6.063.03
ఊ॒ర్ధ్వో వా॑మ॒గ్నిర॑ధ్వ॒రేష్వ॑స్థా॒త్ప్ర రా॒తిరే॑తి జూ॒ర్ణినీ॑ ఘృ॒తాచీ॑ .
ప్ర హోతా॑ గూ॒ర్తమ॑నా ఉరా॒ణోఽయు॑క్త॒ యో నాస॑త్యా॒ హవీ॑మన్ .. 6.063.04
అధి॑ శ్రి॒యే దు॑హి॒తా సూర్య॑స్య॒ రథం॑ తస్థౌ పురుభుజా శ॒తోతిం॑ .
ప్ర మా॒యాభి॑ర్మాయినా భూత॒మత్ర॒ నరా॑ నృతూ॒ జని॑మన్య॒జ్ఞియా॑నాం .. 6.063.05
యు॒వం శ్రీ॒భిర్ద॑ర్శ॒తాభి॑రా॒భిః శు॒భే పు॒ష్టిమూ॑హథుః సూ॒ర్యాయాః॑ .
ప్ర వాం॒ వయో॒ వపు॒షేఽను॑ పప్త॒న్నక్ష॒ద్వాణీ॒ సుష్టు॑తా ధిష్ణ్యా వాం .. 6.063.06
ఆ వాం॒ వయోఽశ్వా॑సో॒ వహి॑ష్ఠా అ॒భి ప్రయో॑ నాసత్యా వహంతు .
ప్ర వాం॒ రథో॒ మనో॑జవా అసర్జీ॒షః పృ॒క్ష ఇ॒షిధో॒ అను॑ పూ॒ర్వీః .. 6.063.07
పు॒రు హి వాం॑ పురుభుజా దే॒ష్ణం ధే॒నుం న॒ ఇషం॑ పిన్వత॒మస॑క్రాం .
స్తుత॑శ్చ వాం మాధ్వీ సుష్టు॒తిశ్చ॒ రసా॑శ్చ॒ యే వా॒మను॑ రా॒తిమగ్మ॑న్ .. 6.063.08
ఉ॒త మ॑ ఋ॒జ్రే పుర॑యస్య ర॒ఘ్వీ సు॑మీ॒ళ్హే శ॒తం పే॑రు॒కే చ॑ ప॒క్వా .
శాం॒డో దా॑ద్ధిర॒ణినః॒ స్మద్ది॑ష్టీం॒దశ॑ వ॒శాసో॑ అభి॒షాచ॑ ఋ॒ష్వాన్ .. 6.063.09
సం వాం॑ శ॒తా నా॑సత్యా స॒హస్రాశ్వా॑నాం పురు॒పంథా॑ గి॒రే దా॑త్ .
భ॒రద్వా॑జాయ వీర॒ నూ గి॒రే దా॑ద్ధ॒తా రక్షాం॑సి పురుదంససా స్యుః .. 6.063.10
ఆ వాం॑ సు॒మ్నే వరి॑మన్సూ॒రిభిః॑ ష్యాం .. 6.063.11

ఉదు॑ శ్రి॒య ఉ॒షసో॒ రోచ॑మానా॒ అస్థు॑ర॒పాం నోర్మయో॒ రుశం॑తః .
కృ॒ణోతి॒ విశ్వా॑ సు॒పథా॑ సు॒గాన్యభూ॑దు॒ వస్వీ॒ దక్షి॑ణా మ॒ఘోనీ॑ .. 6.064.01
భ॒ద్రా ద॑దృక్ష ఉర్వి॒యా వి భా॒స్యుత్తే॑ శో॒చిర్భా॒నవో॒ ద్యామ॑పప్తన్ .
ఆ॒విర్వక్షః॑ కృణుషే శుం॒భమా॒నోషో॑ దేవి॒ రోచ॑మానా॒ మహో॑భిః .. 6.064.02
వహం॑తి సీమరు॒ణాసో॒ రుశం॑తో॒ గావః॑ సు॒భగా॑ముర్వి॒యా ప్ర॑థా॒నాం .
అపే॑జతే॒ శూరో॒ అస్తే॑వ॒ శత్రూ॒న్బాధ॑తే॒ తమో॑ అజి॒రో న వోళ్హా॑ .. 6.064.03
సు॒గోత తే॑ సు॒పథా॒ పర్వ॑తేష్వవా॒తే అ॒పస్త॑రసి స్వభానో .
సా న॒ ఆ వ॑హ పృథుయామన్నృష్వే ర॒యిం ది॑వో దుహితరిష॒యధ్యై॑ .. 6.064.04
సా వ॑హ॒ యోక్షభి॒రవా॒తోషో॒ వరం॒ వహ॑సి॒ జోష॒మను॑ .
త్వం ది॑వో దుహిత॒ర్యా హ॑ దే॒వీ పూ॒ర్వహూ॑తౌ మం॒హనా॑ దర్శ॒తా భూః॑ .. 6.064.05
ఉత్తే॒ వయ॑శ్చిద్వస॒తేర॑పప్త॒న్నర॑శ్చ॒ యే పి॑తు॒భాజో॒ వ్యు॑ష్టౌ .
అ॒మా స॒తే వ॑హసి॒ భూరి॑ వా॒మముషో॑ దేవి దా॒శుషే॒ మర్త్యా॑య .. 6.064.06

ఏ॒షా స్యా నో॑ దుహి॒తా ది॑వో॒జాః క్షి॒తీరు॒చ్ఛంతీ॒ మాను॑షీరజీగః .
యా భా॒నునా॒ రుశ॑తా రా॒మ్యాస్వజ్ఞా॑యి తి॒రస్తమ॑సశ్చిద॒క్తూన్ .. 6.065.01
వి తద్య॑యురరుణ॒యుగ్భి॒రశ్వై॑శ్చి॒త్రం భాం॑త్యు॒షస॑శ్చం॒ద్రర॑థాః .
అగ్రం॑ య॒జ్ఞస్య॑ బృహ॒తో నయం॑తీ॒ర్వి తా బా॑ధంతే॒ తమ॒ ఊర్మ్యా॑యాః .. 6.065.02
శ్రవో॒ వాజ॒మిష॒మూర్జం॒ వహం॑తీ॒ర్ని దా॒శుష॑ ఉషసో॒ మర్త్యా॑య .
మ॒ఘోనీ॑ర్వీ॒రవ॒త్పత్య॑మానా॒ అవో॑ ధాత విధ॒తే రత్న॑మ॒ద్య .. 6.065.03
ఇ॒దా హి వో॑ విధ॒తే రత్న॒మస్తీ॒దా వీ॒రాయ॑ దా॒శుష॑ ఉషాసః .
ఇ॒దా విప్రా॑య॒ జర॑తే॒ యదు॒క్థా ని ష్మ॒ మావ॑తే వహథా పు॒రా చి॑త్ .. 6.065.04
ఇ॒దా హి త॑ ఉషో అద్రిసానో గో॒త్రా గవా॒మంగి॑రసో గృ॒ణంతి॑ .
వ్య1॒॑ర్కేణ॑ బిభిదు॒ర్బ్రహ్మ॑ణా చ స॒త్యా నృ॒ణామ॑భవద్దే॒వహూ॑తిః .. 6.065.05
ఉ॒చ్ఛా ది॑వో దుహితః ప్రత్న॒వన్నో॑ భరద్వాజ॒వద్వి॑ధ॒తే మ॑ఘోని .
సు॒వీరం॑ ర॒యిం గృ॑ణ॒తే రి॑రీహ్యురుగా॒యమధి॑ ధేహి॒ శ్రవో॑ నః .. 6.065.06

వపు॒ర్ను తచ్చి॑కి॒తుషే॑ చిదస్తు సమా॒నం నామ॑ ధే॒ను పత్య॑మానం .
మర్తే॑ష్వ॒న్యద్దో॒హసే॑ పీ॒పాయ॑ స॒కృచ్ఛు॒క్రం దు॑దుహే॒ పృశ్ని॒రూధః॑ .. 6.066.01
యే అ॒గ్నయో॒ న శోశు॑చన్నిధా॒నా ద్విర్యత్త్రిర్మ॒రుతో॑ వావృ॒ధంత॑ .
అ॒రే॒ణవో॑ హిర॒ణ్యయా॑స ఏషాం సా॒కం నృ॒మ్ణైః పౌంస్యే॑భిశ్చ భూవన్ .. 6.066.02
రు॒ద్రస్య॒ యే మీ॒ళ్హుషః॒ సంతి॑ పు॒త్రా యాఀశ్చో॒ ను దాధృ॑వి॒ర్భర॑ధ్యై .
వి॒దే హి మా॒తా మ॒హో మ॒హీ షా సేత్పృశ్నిః॑ సు॒భ్వే॒3॒॑ గర్భ॒మాధా॑త్ .. 6.066.03
న య ఈషం॑తే జ॒నుషోఽయా॒ న్వ1॒॑న్తః సంతో॑ఽవ॒ద్యాని॑ పునా॒నాః .
నిర్యద్దు॒హ్రే శుచ॒యోఽను॒ జోష॒మను॑ శ్రి॒యా త॒న్వ॑ము॒క్షమా॑ణాః .. 6.066.04
మ॒క్షూ న యేషు॑ దో॒హసే॑ చిద॒యా ఆ నామ॑ ధృ॒ష్ణు మారు॑తం॒ దధా॑నాః .
న యే స్తౌ॒నా అ॒యాసో॑ మ॒హ్నా నూ చి॑త్సు॒దాను॒రవ॑ యాసదు॒గ్రాన్ .. 6.066.05
త ఇదు॒గ్రాః శవ॑సా ధృ॒ష్ణుషే॑ణా ఉ॒భే యు॑జంత॒ రోద॑సీ సు॒మేకే॑ .
అధ॑ స్మైషు రోద॒సీ స్వశో॑చి॒రామ॑వత్సు తస్థౌ॒ న రోకః॑ .. 6.066.06
అ॒నే॒నో వో॑ మరుతో॒ యామో॑ అస్త్వన॒శ్వశ్చి॒ద్యమజ॒త్యర॑థీః .
అ॒న॒వ॒సో అ॑నభీ॒శూ ర॑జ॒స్తూర్వి రోద॑సీ ప॒థ్యా॑ యాతి॒ సాధ॑న్ .. 6.066.07
నాస్య॑ వ॒ర్తా న త॑రు॒తా న్వ॑స్తి॒ మరు॑తో॒ యమవ॑థ॒ వాజ॑సాతౌ .
తో॒కే వా॒ గోషు॒ తన॑యే॒ యమ॒ప్సు స వ్ర॒జం దర్తా॒ పార్యే॒ అధ॒ ద్యోః .. 6.066.08
ప్ర చి॒త్రమ॒ర్కం గృ॑ణ॒తే తు॒రాయ॒ మారు॑తాయ॒ స్వత॑వసే భరధ్వం .
యే సహాం॑సి॒ సహ॑సా॒ సహం॑తే॒ రేజ॑తే అగ్నే పృథి॒వీ మ॒ఖేభ్యః॑ .. 6.066.09
త్విషీ॑మంతో అధ్వ॒రస్యే॑వ ది॒ద్యుత్తృ॑షు॒చ్యవ॑సో జు॒హ్వో॒3॒॑ నాగ్నేః .
అ॒ర్చత్ర॑యో॒ ధున॑యో॒ న వీ॒రా భ్రాజ॑జ్జన్మానో మ॒రుతో॒ అధృ॑ష్టాః .. 6.066.10
తం వృ॒ధంతం॒ మారు॑తం॒ భ్రాజ॑దృష్టిం రు॒ద్రస్య॑ సూ॒నుం హ॒వసా వి॑వాసే .
ది॒వః శర్ధా॑య॒ శుచ॑యో మనీ॒షా గి॒రయో॒ నాప॑ ఉ॒గ్రా అ॑స్పృధ్రన్ .. 6.066.11

విశ్వే॑షాం వః స॒తాం జ్యేష్ఠ॑తమా గీ॒ర్భిర్మి॒త్రావరు॑ణా వావృ॒ధధ్యై॑ .
సం యా ర॒శ్మేవ॑ య॒మతు॒ర్యమి॑ష్ఠా॒ ద్వా జనా॒ఀ అస॑మా బా॒హుభిః॒ స్వైః .. 6.067.01
ఇ॒యం మద్వాం॒ ప్ర స్తృ॑ణీతే మనీ॒షోప॑ ప్రి॒యా నమ॑సా బ॒ర్హిరచ్ఛ॑ .
యం॒తం నో॑ మిత్రావరుణా॒వధృ॑ష్టం ఛ॒ర్దిర్యద్వాం॑ వరూ॒థ్యం॑ సుదానూ .. 6.067.02
ఆ యా॑తం మిత్రావరుణా సుశ॒స్త్యుప॑ ప్రి॒యా నమ॑సా హూ॒యమా॑నా .
సం యావ॑ప్నః॒స్థో అ॒పసే॑వ॒ జనాం॑ఛ్రుధీయ॒తశ్చి॑ద్యతథో మహి॒త్వా .. 6.067.03
అశ్వా॒ న యా వా॒జినా॑ పూ॒తబం॑ధూ ఋ॒తా యద్గర్భ॒మది॑తి॒ర్భర॑ధ్యై .
ప్ర యా మహి॑ మ॒హాంతా॒ జాయ॑మానా ఘో॒రా మర్తా॑య రి॒పవే॒ ని దీ॑ధః .. 6.067.04
విశ్వే॒ యద్వాం॑ మం॒హనా॒ మంద॑మానాః క్ష॒త్రం దే॒వాసో॒ అద॑ధుః స॒జోషాః॑ .
పరి॒ యద్భూ॒థో రోద॑సీ చిదు॒ర్వీ సంతి॒ స్పశో॒ అద॑బ్ధాసో॒ అమూ॑రాః .. 6.067.05
తా హి క్ష॒త్రం ధా॒రయే॑థే॒ అను॒ ద్యూందృం॒హేథే॒ సాను॑ముప॒మాది॑వ॒ ద్యోః .
దృ॒ళ్హో నక్ష॑త్ర ఉ॒త వి॒శ్వదే॑వో॒ భూమి॒మాతాం॒ద్యాం ధా॒సినా॒యోః .. 6.067.06
తా వి॒గ్రం ధై॑థే జ॒ఠరం॑ పృ॒ణధ్యా॒ ఆ యత్సద్మ॒ సభృ॑తయః పృ॒ణంతి॑ .
న మృ॑ష్యంతే యువ॒తయోఽవా॑తా॒ వి యత్పయో॑ విశ్వజిన్వా॒ భరం॑తే .. 6.067.07
తా జి॒హ్వయా॒ సద॒మేదం సు॑మే॒ధా ఆ యద్వాం॑ స॒త్యో అ॑ర॒తిరృ॒తే భూత్ .
తద్వాం॑ మహి॒త్వం ఘృ॑తాన్నావస్తు యు॒వం దా॒శుషే॒ వి చ॑యిష్ట॒మంహః॑ .. 6.067.08
ప్ర యద్వాం॑ మిత్రావరుణా స్పూ॒ర్ధన్ప్రి॒యా ధామ॑ యు॒వధి॑తా మి॒నంతి॑ .
న యే దే॒వాస॒ ఓహ॑సా॒ న మర్తా॒ అయ॑జ్ఞసాచో॒ అప్యో॒ న పు॒త్రాః .. 6.067.09
వి యద్వాచం॑ కీ॒స్తాసో॒ భరం॑తే॒ శంసం॑తి॒ కే చి॑న్ని॒విదో॑ మనా॒నాః .
ఆద్వాం॑ బ్రవామ స॒త్యాన్యు॒క్థా నకి॑ర్దే॒వేభి॑ర్యతథో మహి॒త్వా .. 6.067.10
అ॒వోరి॒త్థా వాం॑ ఛ॒ర్దిషో॑ అ॒భిష్టౌ॑ యు॒వోర్మి॑త్రావరుణా॒వస్కృ॑ధోయు .
అను॒ యద్గావః॑ స్ఫు॒రానృ॑జి॒ప్యం ధృ॒ష్ణుం యద్రణే॒ వృష॑ణం యు॒నజ॑న్ .. 6.067.11

శ్రు॒ష్టీ వాం॑ య॒జ్ఞ ఉద్య॑తః స॒జోషా॑ మను॒ష్వద్వృ॒క్తబ॑ర్హిషో॒ యజ॑ధ్యై .
ఆ య ఇంద్రా॒వరు॑ణావి॒షే అ॒ద్య మ॒హే సు॒మ్నాయ॑ మ॒హ ఆ॑వ॒వర్త॑త్ .. 6.068.01
తా హి శ్రేష్ఠా॑ దే॒వతా॑తా తు॒జా శూరా॑ణాం॒ శవి॑ష్ఠా॒ తా హి భూ॒తం .
మ॒ఘోనాం॒ మంహి॑ష్ఠా తువి॒శుష్మ॑ ఋ॒తేన॑ వృత్ర॒తురా॒ సర్వ॑సేనా .. 6.068.02
తా గృ॑ణీహి నమ॒స్యే॑భిః శూ॒షైః సు॒మ్నేభి॒రింద్రా॒వరు॑ణా చకా॒నా .
వజ్రే॑ణా॒న్యః శవ॑సా॒ హంతి॑ వృ॒త్రం సిష॑క్త్య॒న్యో వృ॒జనే॑షు॒ విప్రః॑ .. 6.068.03
గ్నాశ్చ॒ యన్నర॑శ్చ వావృ॒ధంత॒ విశ్వే॑ దే॒వాసో॑ న॒రాం స్వగూ॑ర్తాః .
ప్రైభ్య॑ ఇంద్రావరుణా మహి॒త్వా ద్యౌశ్చ॑ పృథివి భూతము॒ర్వీ .. 6.068.04
స ఇత్సు॒దానుః॒ స్వవా॑ఀ ఋ॒తావేంద్రా॒ యో వాం॑ వరుణ॒ దాశ॑తి॒ త్మన్ .
ఇ॒షా స ద్వి॒షస్త॑రే॒ద్దాస్వా॒న్వంస॑ద్ర॒యిం ర॑యి॒వత॑శ్చ॒ జనా॑న్ .. 6.068.05
యం యు॒వం దా॒శ్వ॑ధ్వరాయ దేవా ర॒యిం ధ॒త్థో వసు॑మంతం పురు॒క్షుం .
అ॒స్మే స ఇం॑ద్రావరుణా॒వపి॑ ష్యా॒త్ప్ర యో భ॒నక్తి॑ వ॒నుషా॒మశ॑స్తీః .. 6.068.06
ఉ॒త నః॑ సుత్రా॒త్రో దే॒వగో॑పాః సూ॒రిభ్య॑ ఇంద్రావరుణా ర॒యిః ష్యా॑త్ .
యేషాం॒ శుష్మః॒ పృత॑నాసు సా॒హ్వాన్ప్ర స॒ద్యో ద్యు॒మ్నా తి॒రతే॒ తతు॑రిః .. 6.068.07
నూ న॑ ఇంద్రావరుణా గృణా॒నా పృం॒క్తం ర॒యిం సౌ॑శ్రవ॒సాయ॑ దేవా .
ఇ॒త్థా గృ॒ణంతో॑ మ॒హిన॑స్య॒ శర్ధో॒ఽపో న నా॒వా దు॑రి॒తా త॑రేమ .. 6.068.08
ప్ర స॒మ్రాజే॑ బృహ॒తే మన్మ॒ ను ప్రి॒యమర్చ॑ దే॒వాయ॒ వరు॑ణాయ స॒ప్రథః॑ .
అ॒యం య ఉ॒ర్వీ మ॑హి॒నా మహి॑వ్రతః॒ క్రత్వా॑ వి॒భాత్య॒జరో॒ న శో॒చిషా॑ .. 6.068.09
ఇంద్రా॑వరుణా సుతపావి॒మం సు॒తం సోమం॑ పిబతం॒ మద్యం॑ ధృతవ్రతా .
యు॒వో రథో॑ అధ్వ॒రం దే॒వవీ॑తయే॒ ప్రతి॒ స్వస॑ర॒ముప॑ యాతి పీ॒తయే॑ .. 6.068.10
ఇంద్రా॑వరుణా॒ మధు॑మత్తమస్య॒ వృష్ణః॒ సోమ॑స్య వృష॒ణా వృ॑షేథాం .
ఇ॒దం వా॒మంధః॒ పరి॑షిక్తమ॒స్మే ఆ॒సద్యా॒స్మిన్బ॒ర్హిషి॑ మాదయేథాం .. 6.068.11

సం వాం॒ కర్మ॑ణా॒ సమి॒షా హి॑నో॒మీంద్రా॑విష్ణూ॒ అప॑సస్పా॒రే అ॒స్య .
జు॒షేథాం॑ య॒జ్ఞం ద్రవి॑ణం చ ధత్త॒మరి॑ష్టైర్నః ప॒థిభిః॑ పా॒రయం॑తా .. 6.069.01
యా విశ్వా॑సాం జని॒తారా॑ మతీ॒నామింద్రా॒విష్ణూ॑ క॒లశా॑ సోమ॒ధానా॑ .
ప్ర వాం॒ గిరః॑ శ॒స్యమా॑నా అవంతు॒ ప్ర స్తోమా॑సో గీ॒యమా॑నాసో అ॒ర్కైః .. 6.069.02
ఇంద్రా॑విష్ణూ మదపతీ మదానా॒మా సోమం॑ యాతం॒ ద్రవి॑ణో॒ దధా॑నా .
సం వా॑మంజంత్వ॒క్తుభి॑ర్మతీ॒నాం సం స్తోమా॑సః శ॒స్యమా॑నాస ఉ॒క్థైః .. 6.069.03
ఆ వా॒మశ్వా॑సో అభిమాతి॒షాహ॒ ఇంద్రా॑విష్ణూ సధ॒మాదో॑ వహంతు .
జు॒షేథాం॒ విశ్వా॒ హవ॑నా మతీ॒నాముప॒ బ్రహ్మా॑ణి శృణుతం॒ గిరో॑ మే .. 6.069.04
ఇంద్రా॑విష్ణూ॒ తత్ప॑న॒యాయ్యం॑ వాం॒ సోమ॑స్య॒ మద॑ ఉ॒రు చ॑క్రమాథే .
అకృ॑ణుతమం॒తరి॑క్షం॒ వరీ॒యోఽప్ర॑థతం జీ॒వసే॑ నో॒ రజాం॑సి .. 6.069.05
ఇంద్రా॑విష్ణూ హ॒విషా॑ వావృధా॒నాగ్రా॑ద్వానా॒ నమ॑సా రాతహవ్యా .
ఘృతా॑సుతీ॒ ద్రవి॑ణం ధత్తమ॒స్మే స॑ము॒ద్రః స్థః॑ క॒లశః॑ సోమ॒ధానః॑ .. 6.069.06
ఇంద్రా॑విష్ణూ॒ పిబ॑తం॒ మధ్వో॑ అ॒స్య సోమ॑స్య దస్రా జ॒ఠరం॑ పృణేథాం .
ఆ వా॒మంధాం॑సి మది॒రాణ్య॑గ్మ॒న్నుప॒ బ్రహ్మా॑ణి శృణుతం॒ హవం॑ మే .. 6.069.07
ఉ॒భా జి॑గ్యథు॒ర్న పరా॑ జయేథే॒ న పరా॑ జిగ్యే కత॒రశ్చ॒నైనోః॑ .
ఇంద్ర॑శ్చ విష్ణో॒ యదప॑స్పృధేథాం త్రే॒ధా స॒హస్రం॒ వి తదై॑రయేథాం .. 6.069.08

ఘృ॒తవ॑తీ॒ భువ॑నానామభి॒శ్రియో॒ర్వీ పృ॒థ్వీ మ॑ధు॒దుఘే॑ సు॒పేశ॑సా .
ద్యావా॑పృథి॒వీ వరు॑ణస్య॒ ధర్మ॑ణా॒ విష్క॑భితే అ॒జరే॒ భూరి॑రేతసా .. 6.070.01
అస॑శ్చంతీ॒ భూరి॑ధారే॒ పయ॑స్వతీ ఘృ॒తం దు॑హాతే సు॒కృతే॒ శుచి॑వ్రతే .
రాజం॑తీ అ॒స్య భువ॑నస్య రోదసీ అ॒స్మే రేతః॑ సించతం॒ యన్మను॑ర్హితం .. 6.070.02
యో వా॑మృ॒జవే॒ క్రమ॑ణాయ రోదసీ॒ మర్తో॑ ద॒దాశ॑ ధిషణే॒ స సా॑ధతి .
ప్ర ప్ర॒జాభి॑ర్జాయతే॒ ధర్మ॑ణ॒స్పరి॑ యు॒వోః సి॒క్తా విషు॑రూపాణి॒ సవ్ర॑తా .. 6.070.03
ఘృ॒తేన॒ ద్యావా॑పృథి॒వీ అ॒భీవృ॑తే ఘృత॒శ్రియా॑ ఘృత॒పృచా॑ ఘృతా॒వృధా॑ .
ఉ॒ర్వీ పృ॒థ్వీ హో॑తృ॒వూర్యే॑ పు॒రోహి॑తే॒ తే ఇద్విప్రా॑ ఈళతే సు॒మ్నమి॒ష్టయే॑ .. 6.070.04
మధు॑ నో॒ ద్యావా॑పృథి॒వీ మి॑మిక్షతాం మధు॒శ్చుతా॑ మధు॒దుఘే॒ మధు॑వ్రతే .
దధా॑నే య॒జ్ఞం ద్రవి॑ణం చ దే॒వతా॒ మహి॒ శ్రవో॒ వాజ॑మ॒స్మే సు॒వీర్యం॑ .. 6.070.05
ఊర్జం॑ నో॒ ద్యౌశ్చ॑ పృథి॒వీ చ॑ పిన్వతాం పి॒తా మా॒తా వి॑శ్వ॒విదా॑ సు॒దంస॑సా .
సం॒ర॒రా॒ణే రోద॑సీ వి॒శ్వశం॑భువా స॒నిం వాజం॑ ర॒యిమ॒స్మే సమి॑న్వతాం .. 6.070.06

ఉదు॒ ష్య దే॒వః స॑వి॒తా హి॑ర॒ణ్యయా॑ బా॒హూ అ॑యంస్త॒ సవ॑నాయ సు॒క్రతుః॑ .
ఘృ॒తేన॑ పా॒ణీ అ॒భి ప్రు॑ష్ణుతే మ॒ఖో యువా॑ సు॒దక్షో॒ రజ॑సో॒ విధ॑ర్మణి .. 6.071.01
దే॒వస్య॑ వ॒యం స॑వి॒తుః సవీ॑మని॒ శ్రేష్ఠే॑ స్యామ॒ వసు॑నశ్చ దా॒వనే॑ .
యో విశ్వ॑స్య ద్వి॒పదో॒ యశ్చతు॑ష్పదో ని॒వేశ॑నే ప్రస॒వే చాసి॒ భూమ॑నః .. 6.071.02
అద॑బ్ధేభిః సవితః పా॒యుభి॒ష్ట్వం శి॒వేభి॑ర॒ద్య పరి॑ పాహి నో॒ గయం॑ .
హిర॑ణ్యజిహ్వః సువి॒తాయ॒ నవ్య॑సే॒ రక్షా॒ మాకి॑ర్నో అ॒ఘశం॑స ఈశత .. 6.071.03
ఉదు॒ ష్య దే॒వః స॑వి॒తా దమూ॑నా॒ హిర॑ణ్యపాణిః ప్రతిదో॒షమ॑స్థాత్ .
అయో॑హనుర్యజ॒తో మం॒ద్రజి॑హ్వ॒ ఆ దా॒శుషే॑ సువతి॒ భూరి॑ వా॒మం .. 6.071.04
ఉదూ॑ అయాఀ ఉపవ॒క్తేవ॑ బా॒హూ హి॑ర॒ణ్యయా॑ సవి॒తా సు॒ప్రతీ॑కా .
ది॒వో రోహాం॑స్యరుహత్పృథి॒వ్యా అరీ॑రమత్ప॒తయ॒త్కచ్చి॒దభ్వం॑ .. 6.071.05
వా॒మమ॒ద్య స॑వితర్వా॒మము॒ శ్వో ది॒వేది॑వే వా॒మమ॒స్మభ్యం॑ సావీః .
వా॒మస్య॒ హి క్షయ॑స్య దేవ॒ భూరే॑ర॒యా ధి॒యా వా॑మ॒భాజః॑ స్యామ .. 6.071.06

ఇంద్రా॑సోమా॒ మహి॒ తద్వాం॑ మహి॒త్వం యు॒వం మ॒హాని॑ ప్రథ॒మాని॑ చక్రథుః .
యు॒వం సూర్యం॑ వివి॒దథు॑ర్యు॒వం స్వ1॒॑ర్విశ్వా॒ తమాం॑స్యహతం ని॒దశ్చ॑ .. 6.072.01
ఇంద్రా॑సోమా వా॒సయ॑థ ఉ॒షాస॒ముత్సూర్యం॑ నయథో॒ జ్యోతి॑షా స॒హ .
ఉప॒ ద్యాం స్కం॒భథుః॒ స్కంభ॑నే॒నాప్ర॑థతం పృథి॒వీం మా॒తరం॒ వి .. 6.072.02
ఇంద్రా॑సోమా॒వహి॑మ॒పః ప॑రి॒ష్ఠాం హ॒థో వృ॒త్రమను॑ వాం॒ ద్యౌర॑మన్యత .
ప్రార్ణాం॑స్యైరయతం న॒దీనా॒మా స॑ము॒ద్రాణి॑ పప్రథుః పు॒రూణి॑ .. 6.072.03
ఇంద్రా॑సోమా ప॒క్వమా॒మాస్వం॒తర్ని గవా॒మిద్ద॑ధథుర్వ॒క్షణా॑సు .
జ॒గృ॒భథు॒రన॑పినద్ధమాసు॒ రుశ॑చ్చి॒త్రాసు॒ జగ॑తీష్వం॒తః .. 6.072.04
ఇంద్రా॑సోమా యు॒వమం॒గ తరు॑త్రమపత్య॒సాచం॒ శ్రుత్యం॑ రరాథే .
యు॒వం శుష్మం॒ నర్యం॑ చర్ష॒ణిభ్యః॒ సం వి॑వ్యథుః పృతనా॒షాహ॑ముగ్రా .. 6.072.05

యో అ॑ద్రి॒భిత్ప్ర॑థమ॒జా ఋ॒తావా॒ బృహ॒స్పతి॑రాంగిర॒సో హ॒విష్మా॑న్ .
ద్వి॒బర్హ॑జ్మా ప్రాఘర్మ॒సత్పి॒తా న॒ ఆ రోద॑సీ వృష॒భో రో॑రవీతి .. 6.073.01
జనా॑య చి॒ద్య ఈవ॑త ఉ లో॒కం బృహ॒స్పతి॑ర్దే॒వహూ॑తౌ చ॒కార॑ .
ఘ్నన్వృ॒త్రాణి॒ వి పురో॑ దర్దరీతి॒ జయం॒ఛత్రూ॑ఀర॒మిత్రా॑న్పృ॒త్సు సాహ॑న్ .. 6.073.02
బృహ॒స్పతిః॒ సమ॑జయ॒ద్వసూ॑ని మ॒హో వ్ర॒జాన్గోమ॑తో దే॒వ ఏ॒షః .
అ॒పః సిషా॑స॒న్స్వ1॒॑రప్ర॑తీతో॒ బృహ॒స్పతి॒ర్హంత్య॒మిత్ర॑మ॒ర్కైః .. 6.073.03

సోమా॑రుద్రా ధా॒రయే॑థామసు॒ర్యం1॒॑ ప్ర వా॑మి॒ష్టయోఽర॑మశ్నువంతు .
దమే॑దమే స॒ప్త రత్నా॒ దధా॑నా॒ శం నో॑ భూతం ద్వి॒పదే॒ శం చతు॑ష్పదే .. 6.074.01
సోమా॑రుద్రా॒ వి వృ॑హతం॒ విషూ॑చీ॒మమీ॑వా॒ యా నో॒ గయ॑మావి॒వేశ॑ .
ఆ॒రే బా॑ధేథాం॒ నిరృ॑తిం పరా॒చైర॒స్మే భ॒ద్రా సౌ॑శ్రవ॒సాని॑ సంతు .. 6.074.02
సోమా॑రుద్రా యు॒వమే॒తాన్య॒స్మే విశ్వా॑ త॒నూషు॑ భేష॒జాని॑ ధత్తం .
అవ॑ స్యతం ముం॒చతం॒ యన్నో॒ అస్తి॑ త॒నూషు॑ బ॒ద్ధం కృ॒తమేనో॑ అ॒స్మత్ .. 6.074.03
తి॒గ్మాయు॑ధౌ తి॒గ్మహే॑తీ సు॒శేవౌ॒ సోమా॑రుద్రావి॒హ సు మృ॑ళతం నః .
ప్ర నో॑ ముంచతం॒ వరు॑ణస్య॒ పాశా॑ద్గోపా॒యతం॑ నః సుమన॒స్యమా॑నా .. 6.074.04

జీ॒మూత॑స్యేవ భవతి॒ ప్రతీ॑కం॒ యద్వ॒ర్మీ యాతి॑ స॒మదా॑ము॒పస్థే॑ .
అనా॑విద్ధయా త॒న్వా॑ జయ॒ త్వం స త్వా॒ వర్మ॑ణో మహి॒మా పి॑పర్తు .. 6.075.01
ధన్వ॑నా॒ గా ధన్వ॑నా॒జిం జ॑యేమ॒ ధన్వ॑నా తీ॒వ్రాః స॒మదో॑ జయేమ .
ధనుః॒ శత్రో॑రపకా॒మం కృ॑ణోతి॒ ధన్వ॑నా॒ సర్వాః॑ ప్ర॒దిశో॑ జయేమ .. 6.075.02
వ॒క్ష్యంతీ॒వేదా గ॑నీగంతి॒ కర్ణం॑ ప్రి॒యం సఖా॑యం పరిషస్వజా॒నా .
యోషే॑వ శింక్తే॒ విత॒తాధి॒ ధన్వం॒జ్యా ఇ॒యం సమ॑నే పా॒రయం॑తీ .. 6.075.03
తే ఆ॒చరం॑తీ॒ సమ॑నేవ॒ యోషా॑ మా॒తేవ॑ పు॒త్రం బి॑భృతాము॒పస్థే॑ .
అప॒ శత్రూ॑న్విధ్యతాం సంవిదా॒నే ఆర్త్నీ॑ ఇ॒మే వి॑ష్ఫు॒రంతీ॑ అ॒మిత్రా॑న్ .. 6.075.04
బ॒హ్వీ॒నాం పి॒తా బ॒హుర॑స్య పు॒త్రశ్చి॒శ్చా కృ॑ణోతి॒ సమ॑నావ॒గత్య॑ .
ఇ॒షు॒ధిః సంకాః॒ పృత॑నాశ్చ॒ సర్వాః॑ పృ॒ష్ఠే నిన॑ద్ధో జయతి॒ ప్రసూ॑తః .. 6.075.05
రథే॒ తిష్ఠ॑న్నయతి వా॒జినః॑ పు॒రో యత్ర॑యత్ర కా॒మయ॑తే సుషార॒థిః .
అ॒భీశూ॑నాం మహి॒మానం॑ పనాయత॒ మనః॑ ప॒శ్చాదను॑ యచ్ఛంతి ర॒శ్మయః॑ .. 6.075.06
తీ॒వ్రాన్ఘోషా॑న్కృణ్వతే॒ వృష॑పాణ॒యోఽశ్వా॒ రథే॑భిః స॒హ వా॒జయం॑తః .
అ॒వ॒క్రామం॑తః॒ ప్రప॑దైర॒మిత్రా॑న్క్షి॒ణంతి॒ శత్రూ॒ఀరన॑పవ్యయంతః .. 6.075.07
ర॒థ॒వాహ॑నం హ॒విర॑స్య॒ నామ॒ యత్రాయు॑ధం॒ నిహి॑తమస్య॒ వర్మ॑ .
తత్రా॒ రథ॒ముప॑ శ॒గ్మం స॑దేమ వి॒శ్వాహా॑ వ॒యం సు॑మన॒స్యమా॑నాః .. 6.075.08
స్వా॒దు॒షం॒సదః॑ పి॒తరో॑ వయో॒ధాః కృ॑చ్ఛ్రే॒శ్రితః॒ శక్తీ॑వంతో గభీ॒రాః .
చి॒త్రసే॑నా॒ ఇషు॑బలా॒ అమృ॑ధ్రాః స॒తోవీ॑రా ఉ॒రవో॑ వ్రాతసా॒హాః .. 6.075.09
బ్రాహ్మ॑ణాసః॒ పిత॑రః॒ సోమ్యా॑సః శి॒వే నో॒ ద్యావా॑పృథి॒వీ అ॑నే॒హసా॑ .
పూ॒షా నః॑ పాతు దురి॒తాదృ॑తావృధో॒ రక్షా॒ మాకి॑ర్నో అ॒ఘశం॑స ఈశత .. 6.075.10
సు॒ప॒ర్ణం వ॑స్తే మృ॒గో అ॑స్యా॒ దంతో॒ గోభిః॒ సంన॑ద్ధా పతతి॒ ప్రసూ॑తా .
యత్రా॒ నరః॒ సం చ॒ వి చ॒ ద్రవం॑తి॒ తత్రా॒స్మభ్య॒మిష॑వః॒ శర్మ॑ యంసన్ .. 6.075.11
ఋజీ॑తే॒ పరి॑ వృఙ్ధి॒ నోఽశ్మా॑ భవతు నస్త॒నూః .
సోమో॒ అధి॑ బ్రవీతు॒ నోఽది॑తిః॒ శర్మ॑ యచ్ఛతు .. 6.075.12
ఆ జం॑ఘంతి॒ సాన్వే॑షాం జ॒ఘనా॒ఀ ఉప॑ జిఘ్నతే .
అశ్వా॑జని॒ ప్రచే॑త॒సోఽశ్వా॑న్స॒మత్సు॑ చోదయ .. 6.075.13
అహి॑రివ భో॒గైః పర్యే॑తి బా॒హుం జ్యాయా॑ హే॒తిం ప॑రి॒బాధ॑మానః .
హ॒స్త॒ఘ్నో విశ్వా॑ వ॒యునా॑ని వి॒ద్వాన్పుమా॒న్పుమాం॑సం॒ పరి॑ పాతు వి॒శ్వతః॑ .. 6.075.14
ఆలా॑క్తా॒ యా రురు॑శీ॒ర్ష్ణ్యథో॒ యస్యా॒ అయో॒ ముఖం॑ .
ఇ॒దం ప॒ర్జన్య॑రేతస॒ ఇష్వై॑ దే॒వ్యై బృ॒హన్నమః॑ .. 6.075.15
అవ॑సృష్టా॒ పరా॑ పత॒ శర॑వ్యే॒ బ్రహ్మ॑సంశితే .
గచ్ఛా॒మిత్రా॒న్ప్ర ప॑ద్యస్వ॒ మామీషాం॒ కం చ॒నోచ్ఛి॑షః .. 6.075.16
యత్ర॑ బా॒ణాః సం॒పతం॑తి కుమా॒రా వి॑శి॒ఖా ఇ॑వ .
తత్రా॑ నో॒ బ్రహ్మ॑ణ॒స్పతి॒రది॑తిః॒ శర్మ॑ యచ్ఛతు వి॒శ్వాహా॒ శర్మ॑ యచ్ఛతు .. 6.075.17
మర్మా॑ణి తే॒ వర్మ॑ణా ఛాదయామి॒ సోమ॑స్త్వా॒ రాజా॒మృతే॒నాను॑ వస్తాం .
ఉ॒రోర్వరీ॑యో॒ వరు॑ణస్తే కృణోతు॒ జయం॑తం॒ త్వాను॑ దే॒వా మ॑దంతు .. 6.075.18
యో నః॒ స్వో అర॑ణో॒ యశ్చ॒ నిష్ట్యో॒ జిఘాం॑సతి .
దే॒వాస్తం సర్వే॑ ధూర్వంతు॒ బ్రహ్మ॒ వర్మ॒ మమాంత॑రం .. 6.075.19


Last updated July 2, 2013

Special mention : Initial processing and help by Avinash and Shashi Sathaye, 
Avinash Chopde, Shree Devi Kumar, Sunder Hattangadi, John Gardner.
Reprocessed from Original in final form by Detlef Eichler with additional corrections.
See Detlef's site http://www.detlef108.de/Rigvedatm
for other details and formats.

The text is shown with accents (Anudattas, dependent Svaritas,
and independent Svaritas including Kampas). Words are connected (agnimILe). 
Ch is doubled as in gachChati according to the rules of Rigveda-Pratishakhya. 
At the end of a word m is replaced by Anusvara M if the initial letter of the
following word is a labial stop consonant (p, ph, b, bh, m).
Visarga H before sh, Sh or s followed by a voiceless consonant has been restored.

Source : The Aufrecht/van Nooten/Holland (Samhita) version
of the Rigveda (http://www.people.fasarvard.edu/~witzel/onlineRVtm).
In this text accented vowels have Udatta or 'independent Svarita' markers.
Kampas are not shown. Words are separated (agnim ILe). 
Ch is not doubled as in gaChati. At the end of a word we find m before
a following labial stop consonant (p, ph, b, bh, m).
Visarga H before sh, Sh or s followed by a voiceless consonant has 
been dropped according to a rule of  Rigveda-Pratishakhya.

Send corrections to   : detlefeichler@googlemail.com, (sanskrit at cheerful dot c om)

