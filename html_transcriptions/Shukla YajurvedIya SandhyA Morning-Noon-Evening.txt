 శుక్లయజుర్వేదీయసంధ్యా ప్రాతః-మధ్యాహ్న-సాయం 
     .. అథ శుక్లయజుర్వేదీయప్రాతఃసంధ్యాప్రయోగః .. 
     .. భస్మధారణం .. 
ఓం అగ్నిరితి భస్మ వాయురితి భస్మ జలమితి భస్మ స్థలమితి భస్మ
వ్యోమేతి భస్మ సర్వꣳ హవాఽ ఇదమ భస్మ మనఽ ఏతాని
చక్షూꣳషి భస్మాని ..

     .. గాయత్రిమంత్రః .. 
ఓం భూర్భువఃస్వః ఓం తత్సవితుర్వ్వరేణ్ణ్యంభర్గ్గో దేవస్య ధీమహి ..

ధియోయోనః ప్ప్రచోదయాత్ ..

ఓం త్ర్యంబకమిత్యస్య వసిష్ఠ ఋషిః రుద్రో దేవతా
అనుష్ఠుబ్ఛందః భస్మాభిమంత్రణే వినియోగః ..

ఓం త్ర్యయంబకఀయ్యజామహేసుగంధింపుష్ట్టివర్ద్ధనం ..

ఉర్వ్వారుకమివ బంధనాన్న్మృత్యోర్మ్ముక్షీయమామృతాత్ ..

ఓం త్ర్యాయుషమిత్యస్య నారాయణ ఋషిః రుద్రో దేవతా ఉషిణక్ఛందః
భస్మధారణే వినియోగః ..

ఓం త్ర్యాయుషంజమదగ్గ్నేః కశ్శ్యపస్యత్ర్యాయుషం ..

యద్దేవేషుత్ర్యాయుషంతన్నోఽస్తుత్ర్యాయుషం ..

     .. ఆచమనం .. 
ఓం కేశవాయ నమః స్వాహా . ఓం నారాయణాయ నమః స్వాహా . ఓం
మాధవాయ నమః స్వాహా . ఓం గోవిందాయ నమః . హస్తం ప్రక్షాల్య

     .. అథ దేవతానమస్కారః .. 
ఓం విష్ణవే నమః. ఓం మధుసూదనాయ నమః .
ఓం త్రివిక్రమాయ నమః . ఓం వామనాయ నమః .
ఓం శ్రీధరాయ నమః. ఓం ఋషికేశాయ నమః .
ఓం పద్మనాభాయ నమః . ఓం దమోదకరాయ నమః .
ఓం సంకర్షణాయ నమః . ఓం వాసుదేవాయ నమః.
ఓం ప్రద్యుమ్నాయ నమః. ఓం అనిరుద్ధాయ నమః
ఓం పురుషోత్తమాయ నమః . ఓం అధోక్షజాయ నమః.
ఓం నృసింహాయ నమః . ఓం అచ్యుతాయ నమః.
ఓం జనార్దనాయ నమః. ఓం ఉపేంద్రాయ నమః .
ఓం శ్రీహరయే నమః. ఓం శ్రీకృష్ణాయ నమః .

     .. వినియోగః .. 
ఓం ప్రణవస్య పరబ్రహ్మ ఋషిః పరమాత్మా దేవతా దైవీ గాయత్రీ
ఛందః ప్రాణాయామే వినియోగః ..

     ..ప్రాణాయామః.. 
ఓం భూః ఓం భువః ఓం స్వః ఓం మహః ఓం జనః ఓం తపః ఓం సత్యం
ఓం తత్సవితుర్వ్వరేణ్ణ్యంభర్గ్గో దేవస్య ధీమహి .. ధియోయోనః
ప్ప్రచోదయాత్ ..

ఓం ఆపోజ్యోతీరసోఽమృతం బ్రహ్మ భూర్భువఃస్వరోం ..

ఏవం పూరకః కుంభకః రేచకః ఇతి క్రమేణ త్రివారం పఠేత్

     .. శిఖాబంధనం .. 
ఓం మనస్తోక ఇతి మంత్రస్య కుత్స ఋషిః జగతీ ఛందః ఏకో రుద్రో
దేవతా శిఖాబంధనే వినియోగః ..

ఓం మనస్తోకేతనయేమాన ఆయుషిమానోగోషుమానోఽశ్శ్వేషురీరిషః..

మానోవ్వీరాన్న్రుద్రభామినోవ్వధీర్హవీష్మ్మంతః సదామిత్వాహవామహే ..

     ..అంగన్యాసః .. 
ఓం విష్ణుర్విష్ణుః . వాక్ వాక్ ప్రాణః ప్రాణః చక్షుః చక్షుః శ్రోత్రం
శ్రోత్రం నాభిః హృదయం కంఠేః ముఖం శిరః శిఖా బాహుభ్యాం
యశోబలం ..

     .. మార్జనం .. 
ఓం అపవిత్రః పవిత్రో వా సర్వావస్థాం గతోఽపి వా .
యః స్మరేత్పుండరీకాక్షం స బాహ్యాభ్యంతరః శుచిః ..

ఓం పవిత్రేస్థోవ్వైష్ణవ్యౌసవితుర్వః ప్రసవఽ
ఉత్త్పునామ్మ్యచ్ఛిద్రేణ పవిత్రేణ సూర్య్యస్య రశ్మిభిః
తస్యతే పవిత్రపతే పవిత్ర పూతస్య యత్త్కామః పునేతచ్ఛకేయం ..

     .. సంకల్పః .. 
ఓం అత్రాద్య మహామాంగల్యఫలప్రదమాసోత్తమేమాసే అముకమాసే
అముకపక్షే అముకతిథౌ అముకవాసరే మమోపాత్తదురితక్షయర్థం
బ్రహ్మవాప్తయే ప్రాతఃసంధ్యోపాసనమహం  కరిష్యే ..

     .. భూమిప్రార్థనా .. .. వినియోగః ..

ఓం పృథివీత్యస్య మేరుపృష్ఠ ఋషిః సుతలం ఛందః కూర్మో
దేవతా ఆసనే వినియోగః ..

ఓం పృథ్వి త్వయా ధృతా లోకా దేవి త్వం విష్ణునా ధృతా ..

త్వంచ ధారయ మాం దేవి పవిత్రం కురు చాసనం ..

ఓం కూర్మాయ నమః . ఓం శేషాయ నమః . ఓం అనంతాయ నమః .

     .. భూతశుద్ధిః .. 
ఓం అపసర్పంతు తే భూతా యే భూతా భూమిసంస్థితాః .
యే భూతా విఘ్నకర్తారస్తే నశ్యంతు శివాజ్ఞయా ..

అపక్రమంతు భూతాని పిశాచాః సర్వతోదిశం .
సర్వేషామవిరోధేన సంధ్యాకర్మ సమారంభే ..

     .. మార్జనం .. 
ఓం భుః పునాతు (శిరసి)
ఓం భువః పునాతు (నేత్రయోః)
ఓం స్వః పునాతు (కంఠే)
ఓం మహః పునాతు (హృదయే)
ఓం జనః పునాతు (నాభ్యాం)
ఓం తపః పునాతు (పాదయోః)
ఓం సత్యం పునాతు (పునః శిరసి)
ఓం తత్సవితుర్వ్వరేణ్ణ్యంభర్గ్గో దేవస్య ధీమహి .. ధియోయోనః
ప్ప్రచోదయాత్ .. (సర్వాంగం పునాతు)

     .. కరన్యాసః .. 
ఓం అంగుష్ఠాగ్రే తు గోవిందం తర్జన్యాం తు మహీధరం .
మధ్యమాయాం ఋషికేశమనామిక్యాం త్రివిక్రమం ..

కనిష్ఠిక్యాన్న్యసేద్విష్ణుం కరమధ్యే త్ మాధవం .
కరపృష్ఠే హరిం విద్యన్మణిబంధే జనార్దనం ..

     .. గాయత్రీషడంగన్యాసాః .. 
ఓం భుః హృదయాయ నమః .
ఓం భువః శిరసే స్వాహా .
ఓం స్వః శిఖాయై వషట్ .
ఓం తత్సవితుర్వ్వరేణ్ణ్యం కవచాయ హుం .
ఓం భర్గ్గో దేవస్య ధీమహి నేత్రత్రయాయ వౌషట్.
ఓం ధియోయోనః ప్ప్రచోదయాత్ అస్త్రాయ ఫట్ .

     .. ప్రణవన్యాసాః .. 
ఓం అకారం నభౌ .
ఓం ఉకారం హృదయే .
ఓం మకారం మూర్ధ్ని .
ఓం భుః పాదయోః .
ఓం భువః జాన్వోః .
ఓం స్వః ఊర్వోః .
ఓం మహః జఠరే .
ఓం జనః కంఠే .
ఓం తపః ముఖే .
సత్యం శిరసి ..

ఓం తత్సవితుర్వ్వరేణ్ణ్యంభర్గ్గో దేవస్య ధీమహి .. ధియోయోనః
ప్ప్రచోదయాత్ .. (సర్వాంగే)

     .. గాయత్ర్యావాహానం .. 
ఓం గాయత్రీం త్ర్యక్షరాం బాలాం సాక్షసూత్రకమండలుం .
రక్తవస్త్రాం చతుర్హస్తాం హంసవాహన్సంస్థితాం ..

బ్రహ్మాణీం బ్రహ్మదైవత్యాం బ్రహ్మలోకానివాసినీం .
ఆవాహయామ్యహం దేవీమాయాంతీం సూర్యమండలాత్ ..

ఆగచ్ఛ వరదే దేవి త్ర్యక్షరే బ్రహ్మవాదిని .
గాయత్రి ఛందసాం మాతర్బ్రహ్మయోని నమోఽస్తు తే ..

     .. అంబుప్రాశనం .. .. వినియోగః ..

ఓం సూర్యశ్చమేత్యస్య నారాయణః ఋషిః సూర్యో దేవతా అనుష్టుబ్ఛ్న్దః
అంబుప్రాశనే వినియోగః ..

ఓం సూర్యశ్చమా మన్యుశ్చ మన్యుపతయశ్చ మన్యుకృతేభ్యః
పాపేభ్యో రక్షంతాం యద్రాత్ర్యా పాపమకార్షం
మనసా వాచా హస్తాభ్యాం పద్భ్యాముదరేణ శిశ్నా
రాత్రిస్తదవలుంపతు యత్కించిద్దురితం మయి
ఇదమహం మామమృతయోనౌ సూర్య్యే జ్యోతిషి జుహోమి స్వాహా ..

     .. మార్జనం .. .. వినియోగః ..

ఓం ఆపోహిష్ఠేతి తిసృణాం సింధుద్విప ఋషిః గాయాత్రిఛ్న్దః
ఆపోదేవతా మార్జనే వినియోగః ..

     .. మార్జనం .. 
ఓం ఆపోహిష్ఠ్ఠామయో భువస్తానఽ ఊర్జ్జేదధాతన . మహేరణాయ
చక్షసే ..

యోవః శివతమోరసస్తస్య భాజయతేహనః . ఉశతీరివమాతరః ..

తస్మ్మాఽరంగ మామవోయస్య క్షయాయజిన్న్వథఽ ఆపో జనయథాచనః

     .. అఘమర్షణం .. 
     ..వినియోగః.. 
ఓం ద్రుపాదివేత్యస్య కోకిలరాజపుత్ర ఋషిః అనుష్ఠుబ్ఛందః ఆపో
దేవతా అఘమర్షణే వినియోగః..

     .. అఘమర్షణం .. 
ఓం ద్రుపదాదివముముచానః స్విన్నఃస్నాతోమలాదివ ..

పూతంపవిత్రేణేవాజ్జ్యమాపః శుంధంతుమైనసః ..

(అనేన మంత్రేణ పాపం ధ్యాత్వా తజ్జలం వామతః క్షిపేత్)

     .. అర్ఘ్యం .. 
ఓం భూర్భువఃస్వః ఓం తత్సవితుర్వ్వరేణ్ణ్యంభర్గ్గో దేవస్య ధీమహి ..

ధియోయోనః ప్ప్రచోదయాత్ ..

ఓం ప్రాతః సంధ్యాయాం బ్రహ్మ స్వరూపిణే సవిత్రే సూర్యనారాయణాయ నమః .
ఇదమర్ఘ్యం దత్తం న మమ ..

(ఏవమ త్రివారం అర్ఘ్యం దద్యాత్)

ఓం అసావాదిత్యో బ్రహ్మ

     .. సూర్యోపస్థానం .. 
ఓం ఉద్వయంతమసస్ప్పరిస్వః పశ్శ్యంతఽ ఉత్తరం .. దేవందేవత్ర
సూర్య్య్మగన్న్మజ్జ్యోతిరుత్తమం ..

ఉదుత్త్యంజాతవేదసందేవం వ్వహంతి కేతవః .. దృశేవ్విశ్శ్వాయసూర్య్యం ..

ఓం చిత్రందేవానాముదగాదనీ కం చక్షుర్మ్మిత్రస్యవ్వరుణస్యాగ్గ్నేః ..

ఆప్ప్రాద్ధ్యావాపృథివీఽన్తరిక్షꣳ సూర్య్య ఆత్మా
జగతస్తస్థుషశ్చ ..

ఓం తచ్చక్షుర్ద్దేవహితంపురస్తాచ్ఛుక్రముచ్చరత్ ..

పశ్శ్యేమశరదః శతంజీవేమశరదః
శతꣳశృణుయామశరదః శతంప్రబ్బ్రవామ శరదః శతమదీనాః
స్యామశరదః శతంభూయశ్శ్చ్చశరదః శతాత్ ..

     ..వినియోగః.. 
ఓం తేజోసీత్యస్య పరమేష్ఠీ ప్రజాపతిరృషిః ఆజ్యం దేవతా జగతీ
ఛందః యజుర్గాయత్ర్యావాహనే వినియోగః

     .. గాయత్ర్యావాహనం .. 
ఓం
తేజోసిశుక్క్రమస్యమృతమసిధామనామాసిప్ప్రియందేవానామనాధృష్ట్టందేవయజనమసి
     ..

     .. అథ ముద్రప్రదర్శనం .. 
ఓం సుముఖం సంపుటం చైవ వితతం విస్తృతం తథా .
ద్విముఖం త్రిముఖం చైవచతుష్పంచముఖం తథా ..

షణ్ముఖాధోముఖం చైవ వ్యాపకాంజలికం తథా .
శకటం యమపాశం చ గ్రథితం చోన్ముఖోన్ముఖం ..

ప్రలంబం ముష్టికం చైవ మత్స్యః కూర్మో వరాహకం.
సింహాక్రాంతాం మహాక్రాంతం ముద్గరం పల్లవం తథా..

     .. శాపవిమోచనం .. 
ఓం భో గాయత్రి దేవి త్వం బ్రహ్మశాపాద్విముక్తా భవ ..

ఓం భో గాయత్రి దేవి త్వం వసిష్ఠశాపాద్విముక్తా భవ ..

(మహాముద్రం (యోనిముద్రాం) ప్రదర్శ్య త్రివారం మనసి గాయత్రీమంత్రం జపేత్)
ఓం భూర్భువఃస్వః ఓం తత్సవితుర్వ్వరేణ్ణ్యంభర్గ్గో దేవస్య ధీమహి ..

ధియోయోనః ప్ప్రచోదయాత్ ..

ఓం భో గాయత్రి దేవి త్వం విశ్వామిత్రశాపాద్విముక్తా భవ ..

ఓం భో గాయత్రి దేవి త్వం శుక్రశాపాద్విముక్తా భవ ..

     .. అథ గాయత్రీధ్యానం .. 
ముక్తావిద్రుమహేమనీలధవలాచ్ఛాయైర్ముఖైస్త్రీక్షణై
ర్యుక్తామిందునిబద్ధరత్నముకుటాం తత్త్వార్థవర్ణాత్మికాం .
గాయత్రీం వరదాభయాంకుశకశాం శుభ్రం కపాలం గుణం
శంఖం చక్రమథారవిందయుగలం హస్తైర్వహంతీం భజే ..

     .. పశ్చాద్ 108 వారం గాయత్రీమంత్రం జపేత్ .. 
ఓం సురభిర్జ్ఞానం వైరాగ్యం యోనిః శంఖోఽథ పంకజం .
లింగం నిర్వాణేతి జపేత్ ..

     .. జపార్ణం .. 
ఓం అనేన ప్రాతఃసంధ్యాంగభుతేన యథాశక్తి గాయత్రీమంత్రజపేన
గాయత్రీ దేవీ ప్రీయతాం న మమ ..

     .. ప్రార్థనా .. 
ఓం యదక్షరపదభ్రష్టం మాత్రాహీనం చ యద్భవేత్ .
తత్సర్వం క్షమ్యతాం దేవి ప్రసీద పరమేశ్వరి ..

ఉత్తరే శిఖరే దేవి భూమ్యాం పర్వతమూర్ధని .
బ్రహ్మణేభ్యోఽభ్యనుజ్ఞాతా గచ్ఛ దేవి యథాసుఖం ..

     .. గోత్రప్రవరోచ్చారణపూఉర్వకమభివాదనం .. 
అముకగోత్రోత్పన్నః అముకప్రవరాన్వితః శుక్లయజుర్వేదాంతర్గతవాజసనేయి
మాధ్యాందినీయశాఖాధ్యాయీ అముకశర్మాహం ..

భో ఆచార్య ! త్వామభివాదయామి .
భో వైశ్వానర ! త్వామభివాదయామి .
భో సూర్యచంద్రమసౌ ! యువామభివాదయామి .
భో మాతాపితరౌ ! యువామభివాదయామి .
భో యాజ్ఞవల్క్య ! త్వామభివాదయామి .
భో ఈశ్వర ! త్వామభివాదయామి .

     .. సంధ్యార్పణం .. 
ఓం అనేన ప్రాతః సంధ్యోపాసనాఖ్యేన కర్మణా భగవాన్ బ్రహ్మస్వరూపీ
పరమేశ్వరః ప్రీయతాం న మమ ..

ఓం తత్సద్ బ్రహ్మార్పణమస్తు ..

(త్రిరాచమేత్)

     .. హస్తౌ బద్ధవా .. 
ఓం యస్య స్మృత్యా చ నామోక్త్యా తపోయజ్ఞక్రియాదిషు .
న్యూనం సంపూర్ణతాం యాతి సద్యో వందే తమచ్యుతం ..

ఓం విష్ణవే నమః . ఓం విష్ణవే నమః . ఓం విష్ణవే నమః .

ఓం తత్సద్ బ్రహ్మార్పణమస్తు

     .. ఇతి ప్రాతః సంధ్యాప్రయోగః .. 



     .. అథ శుక్లయజుర్వేదీయమధ్యాహ్నసంధ్యాప్రయోగః .. 
     .. సంకల్పః .. 
ఓం అత్రాద్య మహామాంగల్యఫలప్రదమాసోత్తమేమాసే అముకమాసే
అముకపక్షే అముకతిథౌ అముకవాసరే మమోపాత్తదురితక్షయర్థం
రుద్రావాప్తయే మధ్యాహ్నసంధ్యోపాసనమహం  కరిష్యే ..

     ..సావిత్ర్యావాహనం .. 
ఓం సావిత్రీం యువతీం శుక్లాం శుక్లవస్త్రాం త్రిలోచనాం .
త్రిశూలినీం వృషారూఢాం రుద్రరూపిణీసంస్థితాం ..

రుద్రాణీం రుద్రదైవత్యాం రుద్రలోకానివాసినీం .
ఆవహయామ్యహం దేవీమాయాంతీం రుద్రమండలాత్ ..

ఆగచ్ఛ వరదే దేవి త్ర్యక్షరే రుద్రవాదిని .
సావిత్రి ఛందసాం మాతర్రుద్రయోని నమోఽస్తుతే ..

     .. అంబుప్రాశనం ..

     .. వినియోగః ..

ఓం ఆపః పునంత్వితి మంత్రస్య నారాయణ ఋషిః ఆపో దేఅవతా గాయాత్రీ
ఛందః అంబుప్రాశనే వినియోగః ..

     .. అంబుప్రాశనం .. 
ఓం ఆపః పునంతు పృథవీం పృథవీపూతా పునాతు మాం . పునంతు
బ్రహ్మణస్పతిర్హ్మపూతా పునాతు మాం ..

యదుచ్ఛిష్టమభోజ్యం చ యద్వాదుశ్చరితం మమ, సర్వాం పునంతు
మామాపో సతాంచ ప్రతిగ్రహꣳస్వాహా ..

     .. అర్ఘ్యం .. (ఏకవారం గాయత్రీమంత్రేణ అర్ఘ్యం దద్యాత్)
ఓం ఆకృష్ణ్ణేనరజసావ్వర్త్తమానో నివేశయన్నమృతమ్మర్త్యంచ ..

హిరణ్ణ్యయేనసవితారథేనాదేవోయాతి భువనానిపశ్శ్యన్ ..

ఓం మధ్యాహ్నసంధ్యాయాం రుద్ర స్వరూపిణే సవిత్రే సూర్యనారాయణాయ నమః .
ఇదమర్ఘ్యం దత్తం న మమ .. ఓం అసావాదిత్యో బ్రహ్మ ..

     .. జపార్ణం .. 
ఓం అనేన మధ్యాహ్నసంధ్యాంగభుతేన యథాశక్తి గాయత్రీమంత్రజపేన
గాయత్రీ దేవీ ప్రీయతాం న మమ ..

     .. సంధ్యార్పణం .. 
ఓం అనేన మధ్యాహ్నసంధ్యోపాసనాఖ్యేన కర్మణా భగవాన్ రుద్రస్వరూపీ
పరమేశ్వరః ప్రీయతాం న మమ ..

ఓం తత్సద్ బ్రహ్మార్పణమస్తు ..

త్రిరాచమేత్ .

     .. ఇతి మధ్యాహ్నసంధ్యాప్రయోగః .. 



     .. అథ శుక్లయజుర్వేదీయసాయంసంధ్యాప్రయోగః .. 

     .. సంకల్పః .. 
ఓం అత్రాద్య మహామాంగల్యఫలప్రదమాసోత్తమేమాసే అముకమాసే
అముకపక్షే అముకతిథౌ అముకవాసరే మమోపాత్తదురితక్షయర్థం
విష్ణువాప్తయే సాయంసంధ్యోపాసనమహం కరిష్యే ..

     .. సరస్వత్యావాహనం .. 
ఓం వృద్ధాం సరస్వతీం కృష్ణాం పీతవస్త్రాం చతుర్భుజాం .
శంఖచక్రగదాపద్మహస్తాం గరుడవాహినీం ..

వైష్ణ్వీం విష్ణుదైవత్యాం  విష్ణులోకనివాసినీం .
ఆవాహయామ్యహం దేవీమాయాంతీం విష్ణుమండలాత్ ..

ఆగ్చ్ఛ వరదే దేవి త్ర్యక్షరే విష్ణువాదిని .
సరస్వతి ఛందసా మాతార్విష్ణుయోని నమోఽస్తుతే ..

     .. అంబుప్రాశనం .. .. వినియోగః ..

ఓం అగ్నిశ్చమేత్యస్య నారాయణః ఋషిః అగ్నిర్దేవతా అనుష్టుబ్ఛ్న్దః
అంబుప్రాశనే వినియోగః ..

ఓం అగ్నిశ్చమా మన్యుశ్చ మన్యుపతయశ్చ మన్యుకృతేభ్యః
పాపేభ్యో రక్షంతాం యదహ్నా పాపమకార్షం
మనసా వాచా హస్తాభ్యాం పద్భ్యాముదరేణ శిశ్నా
అహస్తదవలుంపతు యత్కించిద్దురితం మయి
ఇదమహం మామమృతయోనౌ సత్యే జ్యోతిషి జుహోమి స్వాహా ..

     .. అర్ఘ్యం .. (త్రివారం గాయత్రీమంత్రేణ అర్ఘ్యం దద్యాత్)
ఓం సాయంసంధ్యాయాం విష్ణు స్వరూపిణే సవిత్రే సూర్యనారాయణాయ నమః .
ఇదమర్ఘ్యం దత్తం న మమ ..

     .. జపార్ణం .. 
ఓం అనేన సాయంసంధ్యాంగభుతేన యథాశక్తి గాయత్రీమంత్రజపేన
గాయత్రీ దేవీ ప్రీయతాం న మమ ..

     .. సంధ్యార్పణం .. 
ఓం అనేన సాయంసంధ్యోపాసనాఖ్యేన కర్మణా భగవాన్ విష్ణుస్వరూపీ
పరమేశ్వరః ప్రీయతాం న మమ ..

ఓం తత్సద్ బ్రహ్మార్పణమస్తు ..

త్రిరాచమేత్ .

     .. ఇతి సాయంసంధ్యాప్రయోగః ..


Encoded and proofread by Krunal Makwana makwanakb at googlemail.com

