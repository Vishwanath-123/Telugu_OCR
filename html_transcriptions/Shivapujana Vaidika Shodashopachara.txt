 శివ పూజన వైదిక షోడశోపచార 
1 ధ్యానం --
ధ్యాయేన్నిత్యం మహేశం రజతగిరినిభం చారుచంద్రావతంసం
      రత్నాకల్పోజ్జ్చలాంగం పరశుమృగవరాభీతిహస్తం ప్రసన్నం .
పద్మాసీనం సమంతాత్ స్తుతమమరగణైర్వ్యాఘ్రకృత్తిం వసానం
      విశ్వాద్యం విశ్వబీజం నిఖిలభయహరం పంచవక్త్రం త్రినేత్రం ..

ఓం నమ॑స్తే రుద్ర మ॒న్యవ॑ ఉ॒తోత॒ ఇష॑వే॒ నమః॑ .
నమ॑స్తే అస్తు॒ ధన్వ॑నే బా॒హుభ్యా॑ము॒త తే॒ నమః॑ ..

2 ఆసనం --
యా తే॑ రుద్ర శి॒వా త॒నూరఘో॒రాఽపా॑పకాశినీ .
తయా॑ నస్త॒నువా॒ శంత॑మయా॒ గిరి॑శంతా॒భిచా॑కశీహి ..

3 పాద్యం --
యామిషుం॑ గిరిశంత॒ హస్తే॒ బిభ॒ర్ష్యస్త॑వే .
శి॒వాం గి॑రిత్ర॒ తాం కు॑రు॒ మా హిꣳ॑సీః॒ పురు॑షం॒ జగ॑త్ ..

4 అర్ఘ్యం --
శి॒వేన॒ వచ॑సా త్వా॒ గిరి॒శాచ్ఛా॑వదామసి .
యథా॑ నః॒ సర్వ॒మిజ్జగ॑దయ॒క్ష్మꣳ సు॒మనా॒ అస॑త్ ..

5 ఆచమనీయం --
అధ్య॑వోచదధివ॒క్తా ప్ర॑థ॒మో దైవ్యో॑ భి॒షక్ .
అహీꣳ॑శ్చ సర్వాం᳚జం॒భయం॒త్సర్వా᳚శ్చ యాతుధా॒న్యః॑ ..

6 స్నానం --
అ॒సౌ యస్తా॒మ్రో అ॑రు॒ణ ఉ॒త బ॒భ్రుః సు॑మం॒గలః॑ .
యే చే॒మాꣳ రు॒ద్రా అ॒భితో॑ ది॒క్షు శ్రి॒తాః స॑హస్ర॒శోఽవై॑షా॒ꣳ॒ హేడ॑ ఈమహే ..

7 వస్త్రం --
అ॒సౌ యో॑ఽవ॒సర్ప॑తి॒ నీల॑గ్రీవో॒ విలో॑హితః .
ఉ॒తైనం॑ గో॒పా అ॑దృశ॒న్న॒దృ॑శన్నుదహా॒ర్యః॑ ..

8 యజ్ఞోపవీతం --
నమో॑ అస్తు॒ నీల॑గ్రీవాయ సహస్రా॒క్షాయ॑ మీఢుషే᳚ ..

అథో॒ యే అ॑స్య॒ సత్వా॑నో॒ఽహం తేభ్యో॑ఽకర॒న్ నమః॑ .
9 గంధం-చందనం --
ప్రముం॑చ॒ ధన్వ॑న॒స్త్వ-ము॒భయో॒రార్త్ని॑యో॒ర్జ్యాం ..

యాశ్చ॑ తే॒ హస్త॒ ఇష॑వః॒ పరా॒ తా భ॑గవో వప .
10 పుష్పం --
విజ్యం॒ ధనుః॑ కప॒ర్దినో॒ విశ॑ల్యో॒ బాణ॑వాꣳ ఉ॒త ..

అనే॑శన్న॒స్యేష॑వ ఆ॒భుర॑స్య నిషం॒గథిః॑ .
11 ధూపం --
యా తే॑ హే॒తిర్మీ॑ఢుష్టమ॒ హస్తే॑ బ॒భూవ॑ తే॒ ధనుః॑ ..

తయా॒ఽస్మాన్ వి॒శ్వత॒స్త్వమ॑య॒క్ష్మయా॒ పరి॑బ్భుజ .
12 దీపం --
పరి॑ తే॒ ధన్వ॑నో హే॒తిర॒స్మాన్వృ॑ణక్తు వి॒శ్వతః॑ ..

అథో॒ య ఇ॑షు॒ధిస్తవా॒రే అ॒స్మన్నిధే॑హి॒ తం .
13 నైవేద్యం --
అ॒వ॒తత్య॒ ధను॒స్తవꣳ సహ॑స్రాక్ష॒ శతే॑షుధే ..

ని॒శీర్య॑ శ॒ల్యానాం॒ ముఖా॑ శి॒వో నః॑ సు॒మనా॑ భవ .
14 తాంబూలం --
నమ॑స్తే అ॒స్త్వాయు॑ధా॒యానా॑తతాయ ధృ॒ష్ణవే᳚ ..

ఉ॒భాభ్యా॑ము॒త తే॒ నమో॑ బా॒హుభ్యాం॒ తవ॒ ధన్వ॑నే .
15 ప్రదక్షిణాం --
మా నో॑ మ॒హాంత॑ము॒త మా నో॑ అర్భ॒కం
మా న॒ ఉక్షం॑త-ము॒త మా న॑ ఉక్షి॒తం .
మా నో॑ఽవధీః పి॒తరం॒ మోత మా॒తరం॑ ప్రి॒యా మా
న॑స్త॒నువో॑ రుద్ర రీరిషః .. 10-5..

16 మంత్ర పుష్పాంజలీం --
మాన॑స్తో॒కే తన॑యే॒ మా న॒ ఆయు॑షి॒ మా నో॒ గోషు॒
మా నో॒ అశ్వే॑షు రీరిషః .
వీ॒రాన్మా నో॑ రుద్ర భామి॒తోఽవ॑ధీ-ర్హ॒విష్మం॑తో॒
నమ॑సా విధేమ తే .. 10-6..



