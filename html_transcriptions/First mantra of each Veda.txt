 చతుర్వేదాద్యమంత్రాః 
               .. ఓం ..

ఋగ్వేదః -
(ఋషిః - మధుచ్ఛందాః, దేవతా - అగ్నిః, ఛందః - గాయత్రీః, స్వరః - షడ్జః)
ఓం . అ॒గ్నిమీ॑ళే పు॒రోహి॑తం య॒జ్ఞస్య॑ దే॒వమృ॒త్విజం॑ .
హోతా॑రం రత్న॒ధాత॑మం .. 1.001.01

యజుర్వేదః -
(ప్రథమోఽధ్యాయః, ఋషిః - పరమేష్ఠీ ప్రజాపతిః, దేవతా - సవితా,
ఛందః - స్వరాడ్బృహతీ బ్రాహ్మ్యుష్ణిక్, స్వరః మధ్యమః, ఋషభః)
ఓం . ఇ॒షే త్వో॒ర్జే త్వా॑ వా॒యవ॑ స్థ దే॒వో వః॑ సవి॒తా ప్రార్ప॑యతు॒
శ్రేష్ఠ॑తమాయ॒ కర్మ॑ణ॒ ఆ ప్యా॑యధ్వ మఘ్న్యా॒ ఇంద్రా॑య
భా॒గం ప్ర॒జావతీ॑రనమీ॒వా అ॑య॒క్ష్మా మా వ॑ స్తే॒న ఈ॑శత॒
మాఘశ॑ꣳసో ధ్రు॒వా అ॒స్మిన్ గోప॑తౌ స్యాత బ॒హ్వీర్యజ॑మానస్య
ప॒శూన్ పా॑హి ..1..

సామవేదః -
(ఆగ్నేయం కాండం, ప్రథమోఽధ్యాయః, ప్రథమప్రపాఠకస్య ప్రథమోఽర్ధః,
ప్రథమా దశతిః, ఋషిః - భరద్వాజో బార్హస్పత్యః, దేవతా - అగ్నిః,
ఛందః - గాయత్రీః, స్వరః - షడ్జః)
అగ్న॒ ఆ యా॑హి వీ॒తయే॑ గృణా॒నో హ॒వ్యదా॑తయే .
ని॒ హోతా॑ సత్సి బ॒ర్హిషి॑ .. 1

అథర్వవేదః -
(ప్రథమం కాండం, మేధాజనన సూక్తం .
ఋషిః - అథర్వా, దేవతా - వాచస్పతి, ఛందః - అనుష్టుప్)
యే త్రి॑ష॒ప్తాః ప॑రి॒యంతి॒ విశ్వా॑ రూ॒పాణి॒ బిభ్ర॑తః .
వాచస్పతి॒ర్బలా॒ తేషాం॑ త॒న్వో॑ అ॒ద్య ద॑ధాతు మే .. 1.1.1..


1.6.1 is given here for reference, as in some prints.
(అథర్వవేదః, ప్రథమం కాండం, అపాంభేషజ (జలచికిత్సా) సూక్తం, 
ఋషిః - సింధుద్వీప, కృతి అథవా అథర్వా,
దేవతా - అపాంనపాత్, సోమ, ఆపః, ఛందః - గాయత్రీః)
శం నో॑ దే॒వీర॒భిష్ట॑య॒ ఆపో॑ భవంతు పీ॒తయే॑ .
శం యోర॒భి స్ర॑వంతు నః .. 1.6.1..



The first Richa or mantra from each Veda.

