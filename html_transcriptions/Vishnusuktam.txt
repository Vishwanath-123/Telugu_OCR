 శ్రీవిష్ణుసూక్తం 
        (1.22) ప్రథమమం మండలం ద్వావింశం సూక్తస్య భాగః
ఋషిః - మేధతిథిః కాణ్వః . దేవతా - విష్ణుః .
చందః - 16, 20, 21 గాయత్రీ; 17, 18 పిపీలికామశ్యానిచృద్గాయత్రీ;
19 నిచృద్ గాయత్రీ, స్వరః - షడ్జః .

అతో᳚ దే॒వా అ॑వంతు నో॒ యతో॒ విష్ణు॑ర్విచక్ర॒మే .
పృ॒థి॒వ్యాః స॒ప్త ధామ॑భిః .. 1.022.16

ఇ॒దం విష్ణు॒ర్వి చ॑క్రమే త్రే॒ధా ని ద॑ధే ప॒దం .
సమూ᳚ళ్హమస్య పాంసు॒రే .. 1.022.17

త్రీణి॑ ప॒దా వి చ॑క్రమే॒ విష్ణు॑ర్గో॒పా అదా᳚భ్యః .
అతో॒ ధర్మా᳚ణి ధా॒రయ॑న్ .. 1.022.18

విష్ణోః॒ కర్మా᳚ణి పశ్యత॒ యతో᳚ వ్ర॒తాని॑ పస్ప॒శే .
ఇంద్ర॑స్య॒ యుజ్యః॒ సఖా᳚ .. 1.022.19

తద్విష్ణోః᳚ పర॒మం ప॒దం సదా᳚ పశ్యంతి సూ॒రయః॑ .
ది॒వీ᳚వ॒ చక్షు॒రాత॑తం .. 1.022.20

తద్విప్రా᳚సో విప॒న్యవో᳚ జాగృ॒వాంసః॒ సమిం᳚ధతే .
విష్ణో॒ర్యత్ప॑ర॒మం ప॒దం .. 1.022.21

     (1.154) ప్రథమమం మండలం చతుష్పంచాశదుత్తరశతతమం సూక్తం
ఋషిః - దిర్ఘతమాః ఔచథ్య . దేవతా - విష్ణుః .
చందః - 1, 2 విరాట్త్రిష్టుప్, 3, 4, 6 నిచృత్త్రిష్టుప్; 5 త్రిష్టుప్,
స్వరః - ధైవతః .

విష్ణో॒ర్ను కం᳚ వీ॒ర్యా᳚ణి॒ ప్ర వో᳚చం॒ యః పార్థి॑వాని విమ॒మే రజాం᳚సి .
యో అస్క॑భాయ॒దుత్త॑రం స॒ధస్థం᳚ విచక్రమా॒ణస్త్రే॒ధోరు॑గా॒యః .. 1.154.01

ప్ర తద్విష్ణుః॑ స్తవతే వీ॒ర్యే᳚ణ మృ॒గో న భీ॒మః కు॑చ॒రో గి॑రి॒ష్ఠాః .
యస్యో॒రుషు॑ త్రి॒షు వి॒క్రమ॑ణేష్వధిక్షి॒యంతి॒ భువ॑నాని॒ విశ్వా᳚ .. 1.154.02

ప్ర విష్ణ॑వే శూ॒షమే᳚తు॒ మన్మ॑ గిరి॒క్షిత॑ ఉరుగా॒యాయ॒ వృష్ణే᳚ .
య ఇ॒దం దీ॒ర్ఘం ప్రయ॑తం స॒ధస్థ॒మేకో᳚ విమ॒మే త్రి॒భిరిత్ప॒దేభిః॑ .. 1.154.03

యస్య॒ త్రీ పూ॒ర్ణా మధు॑నా ప॒దాన్యక్షీ᳚యమాణా స్వ॒ధయా॒ మదం᳚తి .
య ఉ॑ త్రి॒ధాతు॑ పృథి॒వీము॒త ద్యామేకో᳚ దా॒ధార॒ భువ॑నాని॒ విశ్వా॑ .. 1.154.04

తద॑స్య ప్రి॒యమ॒భి పాథో॑ అశ్యాం॒ నరో॒ యత్ర॑ దేవ॒యవో॒ మదం॑తి .
ఉ॒రు॒క్ర॒మస్య॒ స హి బంధు॑రి॒త్థా విష్ణోః᳚ ప॒దే ప॑ర॒మే మధ్వ॒ ఉత్సః॑ .. 1.154.05

తా వాం॒ వాస్తూ᳚న్యుశ్మసి॒ గమ॑ధ్యై॒ యత్ర॒ గావో॒ భూరి॑శృంగా అ॒యాసః॑ .
అత్రాహ॒ తదు॑రుగా॒యస్య॒ వృష్ణః॑ పర॒మం ప॒దమవ॑ భాతి॒ భూరి॑ .. 1.154.06

     (1.155) ప్రథమమం మండలం పంచపంచాశదుత్తరశతతమం సూక్తం
ఋషిః - దీర్ఘతమాః ఔచథ్య . దేవతా - విష్ణుః (2 ఇంద్రః, విష్ణుః) .
ఛందః - 1, 3, 6 భురిక్త్రిష్టుప్; 2 నిచృజ్జగతీ; 4 స్వరాట్త్రిష్టుప్;
5 నిచృత్త్రిష్టుప్ . స్వరః - 1, 3-6 ధైవతః; 2 నిషాదః .

ప్ర వః॒ పాంత॒మంధ॑సో ధియాయ॒తే మ॒హే శూరా᳚య॒ విష్ణ॑వే చార్చత .
యా సాను॑ని॒ పర్వ॑తానా॒మదా᳚భ్యా మ॒హస్త॒స్థతు॒రర్వ॑తేవ సా॒ధునా᳚ .. 1.155.01

త్వే॒షమి॒త్థా స॒మర॑ణం॒ శిమీ᳚వతో॒రింద్రా᳚విష్ణూ సుత॒పా వా᳚మురుష్యతి .
యా మర్త్యా᳚య ప్రతిధీ॒యమా᳚న॒మిత్కృ॒శానో॒రస్తు॑రస॒నాము॑రు॒ష్యథః॑ .. 1.155.02

తా ఈం᳚ వర్ధంతి॒ మహ్య॑స్య॒ పౌంస్యం॒ ని మా॒తరా᳚ నయతి॒ రేత॑సే భు॒జే .
దధా᳚తి పు॒త్రోఽవ॑రం॒ పరం᳚ పి॒తుర్నామ॑ తృ॒తీయ॒మధి॑ రోచ॒నే ది॒వః .. 1.155.03

తత్త॒దిద॑స్య॒ పౌంస్యం᳚ గృణీమసీ॒నస్య॑ త్రా॒తుర॑వృ॒కస్య॑ మీ॒ళ్హుషః॑ .
యః పార్థి॑వాని త్రి॒భిరిద్విగా᳚మభిరు॒రు క్రమి॑ష్టోరుగా॒యాయ॑ జీ॒వసే᳚ .. 1.155.04

ద్వే ఇద॑స్య॒ క్రమ॑ణే స్వ॒ర్దృశో᳚ఽభి॒ఖ్యాయ॒ మర్త్యో᳚ భురణ్యతి .
తృ॒తీయ॑మస్య॒ నకి॒రా ద॑ధర్షతి॒ వయ॑శ్చ॒న ప॒తయం᳚తః పత॒త్రిణః॑ .. 1.155.05

చ॒తుర్భిః॑ సా॒కం న॑వ॒తిం చ॒ నామ॑భిశ్చ॒క్రం న వృ॒త్తం వ్యతీ᳚ఀరవీవిపత్ .
బృ॒హచ్ఛ॑రీరో వి॒మిమా᳚న॒ ఋక్వ॑భి॒ర్యువాకు॑మారః॒ ప్రత్యే᳚త్యాహ॒వం .. 1.155.06
 

     (1.156) ప్రథమమం మండలం షట్పంచాశదుత్తరశతతమం సూక్తం
ఋషిః - దీర్ఘతమాః . దేవతా - విష్ణుః . ఛందః - 1 నిచృత్త్రిష్టుప్;
2 విరాట్త్రిష్టుప్; 3 నిచృజ్జగతీ; 4 జగతీ; 5 స్వరాట్త్రిష్టుప్ .
స్వరః - 1, 2, 5 ధైవతః; 3, 4 నిషాదః .

భవా᳚ మి॒త్రో న శేవ్యో᳚ ఘృ॒తాసు॑తి॒ర్విభూ᳚తద్యుమ్న ఏవ॒యా ఉ॑ స॒ప్రథాః᳚ .
అధా᳚ తే విష్ణో వి॒దుషా᳚ చి॒దర్ధ్యః॒ స్తోమో᳚ య॒జ్ఞశ్చ॒ రాధ్యో᳚ హ॒విష్మ॑తా .. 1.156.01

యః పూ॒ర్వ్యాయ॑ వే॒ధసే॒ నవీ᳚యసే సు॒మజ్జా᳚నయే॒ విష్ణ॑వే॒ దదా᳚శతి .
యో జా॒తమ॑స్య మహ॒తో మహి॒ బ్రవ॒త్సేదు॒ శ్రవో᳚భి॒ర్యుజ్యం᳚ చిద॒భ్య॑సత్ .. 1.156.02

తము॑ స్తోతారః పూ॒ర్వ్యం యథా᳚ వి॒ద ఋ॒తస్య॒ గర్భం᳚ జ॒నుషా᳚ పిపర్తన .
ఆస్య॑ జా॒నంతో॒ నామ॑ చిద్వివక్తన మ॒హస్తే᳚ విష్ణో సుమ॒తిం భ॑జామహే .. 1.156.03

తమ॑స్య॒ రాజా॒ వరు॑ణ॒స్తమ॒శ్వినా॒ క్రతుం॑ సచంత॒ మారు॑తస్య వే॒ధసః॑ .
దా॒ధార॒ దక్ష॑ముత్త॒మమ॑హ॒ర్విదం॑ వ్ర॒జం చ॒ విష్ణుః॒ సఖి॑వాఀ అపోర్ణు॒తే .. 1.156.04

ఆ యో వి॒వాయ॑ స॒చథా॑య॒ దైవ్య॒ ఇంద్రా॑య॒ విష్ణుః॑ సు॒కృతే॑ సు॒కృత్త॑రః .
వే॒ధా అ॑జిన్వత్త్రిషధ॒స్థ ఆర్య॑మృ॒తస్య॑ భా॒గే యజ॑మాన॒మాభ॑జత్ .. 1.156.05

        (6.69) షష్ఠం మండలం ఏకోనసప్తతితమం సూక్తం
ఋషిః - భరద్వాజో బార్హస్పత్యః . దేవతా - ఇంద్రావిష్ణూ .
ఛందః - 1, 3, 6, 7నిచృత్త్రిష్టుప్; 2, 4, 8 త్రిష్టుప్; 5 బ్రాహ్మ్యుష్ణిక్ .
స్వరః - 1-4, 6-8 ధైవతః; 5 ఋషభః .

సం వాం॒ కర్మ॑ణా॒ సమి॒షా హి॑నో॒మీంద్రా᳚విష్ణూ॒ అప॑సస్పా॒రే అ॒స్య .
జు॒షేథాం᳚ య॒జ్ఞం ద్రవి॑ణం చ ధత్త॒మరి॑ష్టైర్నః ప॒థిభిః॑ పా॒రయం᳚తా .. 6.069.01

యా విశ్వా᳚సాం జని॒తారా᳚ మతీ॒నామింద్రా॒విష్ణూ᳚ క॒లశా᳚ సోమ॒ధానా᳚ .
ప్ర వాం॒ గిరః॑ శ॒స్యమా᳚నా అవంతు॒ ప్ర స్తోమా᳚సో గీ॒యమా᳚నాసో అ॒ర్కైః .. 6.069.02

ఇంద్రా᳚విష్ణూ మదపతీ మదానా॒మా సోమం᳚ యాతం॒ ద్రవి॑ణో॒ దధా᳚నా .
సం వా᳚మంజంత్వ॒క్తుభి᳚ర్మతీ॒నాం సం స్తోమా॑సః శ॒స్యమా᳚నాస ఉ॒క్థైః .. 6.069.03

ఆ వా॒మశ్వా᳚సో అభిమాతి॒షాహ॒ ఇంద్రా᳚విష్ణూ సధ॒మాదో᳚ వహంతు .
జు॒షేథాం॒ విశ్వా॒ హవ॑నా మతీ॒నాముప॒ బ్రహ్మా᳚ణి శృణుతం॒ గిరో᳚ మే .. 6.069.04

ఇంద్రా᳚విష్ణూ॒ తత్ప॑న॒యాయ్యం᳚ వాం॒ సోమ॑స్య॒ మద॑ ఉ॒రు చ॑క్రమాథే .
అకృ॑ణుతమం॒తరి॑క్షం॒ వరీ॒యోఽప్ర॑థతం జీ॒వసే᳚ నో॒ రజాం᳚సి .. 6.069.05

ఇంద్రా᳚విష్ణూ హ॒విషా᳚ వావృధా॒నాగ్రా᳚ద్వానా॒ నమ॑సా రాతహవ్యా .
ఘృతా᳚సుతీ॒ ద్రవి॑ణం ధత్తమ॒స్మే స॑ము॒ద్రః స్థః॑ క॒లశః॑ సోమ॒ధానః॑ .. 6.069.06

ఇంద్రా᳚విష్ణూ॒ పిబ॑తం॒ మధ్వో᳚ అ॒స్య సోమ॑స్య దస్రా జ॒ఠరం᳚ పృణేథాం .
ఆ వా॒మంధాం᳚సి మది॒రాణ్య॑గ్మ॒న్నుప॒ బ్రహ్మా᳚ణి శృణుతం॒ హవం᳚ మే .. 6.069.07

ఉ॒భా జి॑గ్యథు॒ర్న పరా᳚ జయేథే॒ న పరా॑ జిగ్యే కత॒రశ్చ॒నైనోః᳚ .
ఇంద్ర॑శ్చ విష్ణో॒ యదప॑స్పృధేథాం త్రే॒ధా స॒హస్రం॒ వి తదై᳚రయేథాం .. 6.069.08

        (7.99) సప్తమమం మండలం నవనవతితమం సూక్తం
ఋషిః - వసిష్ఠః . దేవతా - 1-3, 7 విష్ణుః; 4-6 ఇంద్రావిష్ణూ .
ఛందః - 1, 6 విరాట్త్రిష్టుప్; 2, 3 త్రిష్టుప్; 4, 5, 7 నిచృత్త్రిష్టుప్ .
స్వరః - ధైవతః .

ప॒రో మాత్ర॑యా త॒న్వా᳚ వృధాన॒ న తే᳚ మహి॒త్వమన్వ॑శ్నువంతి .
ఉ॒భే తే᳚ విద్మ॒ రజ॑సీ పృథి॒వ్యా విష్ణో᳚ దేవ॒ త్వం ప॑ర॒మస్య॑ విత్సే .. 7.099.01

న తే᳚ విష్ణో॒ జాయ॑మానో॒ న జా॒తో దేవ॑ మహి॒మ్నః పర॒మంత॑మాప .
ఉద॑స్తభ్నా॒ నాక॑మృ॒ష్వం బృ॒హంతం᳚ దా॒ధర్థ॒ ప్రాచీం᳚ క॒కుభం᳚ పృథి॒వ్యాః .. 7.099.02

ఇరా᳚వతీ ధేను॒మతీ॒ హి భూ॒తం సూ᳚యవ॒సినీ॒ మను॑షే దశ॒స్యా .
వ్య॑స్తభ్నా॒ రోద॑సీ విష్ణవే॒తే దా॒ధర్థ॑ పృథి॒వీమ॒భితో᳚ మ॒యూఖైః᳚ .. 7.099.03

ఉ॒రుం య॒జ్ఞాయ॑ చక్రథురు లో॒కం జ॒నయం᳚తా॒ సూర్య॑ము॒షాస॑మ॒గ్నిం .
దాస॑స్య చిద్వృషశి॒ప్రస్య॑ మా॒యా జ॒ఘ్నథు᳚ర్నరా పృత॒నాజ్యే᳚షు .. 7.099.04

ఇంద్రా᳚విష్ణూ దృంహి॒తాః శంబ॑రస్య॒ నవ॒ పురో᳚ నవ॒తిం చ॑ శ్నథిష్టం .
శ॒తం వ॒ర్చినః॑ స॒హస్రం᳚ చ సా॒కం హ॒థో అ॑ప్ర॒త్యసు॑రస్య వీ॒రాన్ .. 7.099.05

ఇ॒యం మ॑నీ॒షా బృ॑హ॒తీ బృ॒హంతో॑రుక్ర॒మా త॒వసా᳚ వ॒ర్ధయం᳚తీ .
ర॒రే వాం॒ స్తోమం᳚ వి॒దథే᳚షు విష్ణో॒ పిన్వ॑త॒మిషో᳚ వృ॒జనే᳚ష్వింద్ర .. 7.099.06

వష॑ట్ తే విష్ణవా॒స ఆ కృ॑ణోమి॒ తన్మే᳚ జుషస్వ శిపివిష్ట హ॒వ్యం .
వర్ధం᳚తు త్వా సుష్టు॒తయో॒ గిరో᳚ మే యూ॒యం పా᳚త స్వ॒స్తిభిః॒ సదా᳚ నః .. 7.099.07

        (7.100) సప్తమమం మండలం శతతమం సూక్తం
ఋషిః - వసిష్ఠః మైత్రావరుణి . దేవతా - విష్ణుః .
ఛందః - 1, 2, 5-7 నిచృత్త్రిష్టుప్; 3 విరాట్త్రిష్టుప్; 4 ఆర్షీత్రిష్టుప్ .
స్వరః - ధైవతః .

నూ మర్తో᳚ దయతే సని॒ష్యన్యో విష్ణ॑వ ఉరుగా॒యాయ॒ దాశ॑త్ .
ప్ర యః స॒త్రాచా॒ మన॑సా॒ యజా᳚త ఏ॒తావం᳚తం॒ నర్య॑మా॒వివా᳚సాత్ .. 7.100.01

త్వం వి॑ష్ణో సుమ॒తిం వి॒శ్వజ᳚న్యా॒మప్ర॑యుతామేవయావో మ॒తిం దాః᳚ .
పర్చో॒ యథా᳚ నః సువి॒తస్య॒ భూరే॒రశ్వా᳚వతః పురుశ్చం॒ద్రస్య॑ రా॒యః .. 7.100.02

త్రిర్దే॒వః పృ॑థి॒వీమే॒ష ఏ॒తాం వి చ॑క్రమే శ॒తర్చ॑సం మహి॒త్వా .
ప్ర విష్ణు॑రస్తు త॒వస॒స్తవీ᳚యాంత్వే॒షం హ్య॑స్య॒ స్థవి॑రస్య॒ నామ॑ .. 7.100.03

వి చ॑క్రమే పృథి॒వీమే॒ష ఏ॒తాం క్షేత్రా᳚య॒ విష్ణు॒ర్మను॑షే దశ॒స్యన్ .
ధ్రు॒వాసో᳚ అస్య కీ॒రయో॒ జనా᳚స ఉరుక్షి॒తిం సు॒జని॑మా చకార .. 7.100.04

ప్ర తత్తే᳚ అ॒ద్య శి॑పివిష్ట॒ నామా॒ర్యః శం᳚సామి వ॒యునా᳚ని వి॒ద్వాన్ .
తం త్వా᳚ గృణామి త॒వస॒మత᳚వ్యా॒న్క్షయం᳚తమ॒స్య రజ॑సః పరా॒కే .. 7.100.05

కిమిత్తే᳚ విష్ణో పరి॒చక్ష్యం᳚ భూ॒త్ప్ర యద్వ॑వ॒క్షే శి॑పివి॒ష్టో అ॑స్మి .
మా వర్పో᳚ అ॒స్మదప॑ గూహ ఏ॒తద్యద॒న్యరూ᳚పః సమి॒థే బ॒భూథ॑ .. 7.100.06

వష॑ట్ తే విష్ణవా॒స ఆ కృ॑ణోమి॒ తన్మే᳚ జుషస్వ శిపివిష్ట హ॒వ్యం .
వర్ధం᳚తు త్వా సుష్టు॒తయో॒ గిరో᳚ మే యూ॒యం పా᳚త స్వ॒స్తిభిః॒ సదా᳚ నః .. 7.100.07

ఓం శాంతిః॒ శాంతిః॒ శాంతిః॑ ..

శ్రీవిష్ణుసూక్తం .
(స్వరాంకనవిరహితం)

        (1.22) ప్రథమమం మండలం ద్వావింశం సూక్తస్య భాగః
ఋషిః - మేధతిథిః కాన్వః . దేవతా - విష్ణుః .
చందః - 16, 20, 21 గాయత్రీ; 17, 18 పిపీలికామశ్యానిచృద్గాయత్రీ;
19 నిచృద్ గాయత్రీ, స్వరః - షడ్జః .

అతో దేవా అవంతు నో యతో విష్ణుర్విచక్రమే .
పృథివ్యాః సప్త ధామభిః .. 1.022.16

ఇదం విష్ణుర్వి చక్రమే త్రేధా ని దధే పదం .
సమూళ్హమస్య పాంసురే .. 1.022.17

త్రీణి పదా వి చక్రమే విష్ణుర్గోపా అదాభ్యః .
అతో ధర్మాణి ధారయన్ .. 1.022.18

విష్ణోః కర్మాణి పశ్యత యతో వ్రతాని పస్పశే .
ఇంద్రస్య యుజ్యః సఖా .. 1.022.19

తద్విష్ణోః పరమం పదం సదా పశ్యంతి సూరయః .
దివీవ చక్షురాతతం .. 1.022.20

తద్విప్రాసో విపన్యవో జాగృవాంసః సమింధతే .
విష్ణోర్యత్పరమం పదం .. 1.022.21

     (1.154) ప్రథమమం మండలం చతుష్పంచాశదుత్తరశతతమం సూక్తం
ఋషిః - దిర్ఘతమాః ఔచథ్య . దేవతా - విష్ణుః .
చందః - 1, 2 విరాట్త్రిష్టుప్, 3, 4, 6 నిచృత్త్రిష్టుప్; 5 త్రిష్టుప్,
స్వరః - ధైవతః .

విష్ణోర్ను కం వీర్యాణి ప్ర వోచం యః పార్థివాని విమమే రజాంసి .
యో అస్కభాయదుత్తరం సధస్థం విచక్రమాణస్త్రేధోరుగాయః .. 1.154.01

ప్ర తద్విష్ణుః స్తవతే వీర్యేణ మృగో న భీమః కుచరో గిరిష్ఠాః .
యస్యోరుషు త్రిషు విక్రమణేష్వధిక్షియంతి భువనాని విశ్వా .. 1.154.02

ప్ర విష్ణవే శూషమేతు మన్మ గిరిక్షిత ఉరుగాయాయ వృష్ణే .
య ఇదం దీర్ఘం ప్రయతం సధస్థమేకో విమమే త్రిభిరిత్పదేభిః .. 1.154.03

యస్య త్రీ పూర్ణా మధునా పదాన్యక్షీయమాణా స్వధయా మదంతి .
య ఉ త్రిధాతు పృథివీముత ద్యామేకో దాధార భువనాని విశ్వా .. 1.154.04

తదస్య ప్రియమభి పాథో అశ్యాం నరో యత్ర దేవయవో మదంతి .
ఉరుక్రమస్య స హి బంధురిత్థా విష్ణోః పదే పరమే మధ్వ ఉత్సః .. 1.154.05

తా వాం వాస్తూన్యుశ్మసి గమధ్యై యత్ర గావో భూరిశృంగా అయాసః .
అత్రాహ తదురుగాయస్య వృష్ణః పరమం పదమవ భాతి భూరి .. 1.154.06

     (1.155) ప్రథమమం మండలం పంచపంచాశదుత్తరశతతమం సూక్తం
ఋషిః - దీర్ఘతమాః ఔచథ్య . దేవతా - విష్ణుః (2 ఇంద్రః, విష్ణుః) .
ఛందః - 1, 3, 6 భురిక్త్రిష్టుప్; 2 నిచృజ్జగతీ; 4 స్వరాట్త్రిష్టుప్;
5 నిచృత్త్రిష్టుప్ . స్వరః - 1, 3-6 ధైవతః; 2 నిషాదః .

ప్ర వః పాంతమంధసో ధియాయతే మహే శూరాయ విష్ణవే చార్చత .
యా సానుని పర్వతానామదాభ్యా మహస్తస్థతురర్వతేవ సాధునా .. 1.155.01

త్వేషమిత్థా సమరణం శిమీవతోరింద్రావిష్ణూ సుతపా వామురుష్యతి .
యా మర్త్యాయ ప్రతిధీయమానమిత్కృశానోరస్తురసనామురుష్యథః .. 1.155.02

తా ఈం వర్ధంతి మహ్యస్య పౌంస్యం ని మాతరా నయతి రేతసే భుజే .
దధాతి పుత్రోఽవరం పరం పితుర్నామ తృతీయమధి రోచనే దివః .. 1.155.03

తత్తదిదస్య పౌంస్యం గృణీమసీనస్య త్రాతురవృకస్య మీళ్హుషః .
యః పార్థివాని త్రిభిరిద్విగామభిరురు క్రమిష్టోరుగాయాయ జీవసే .. 1.155.04

ద్వే ఇదస్య క్రమణే స్వర్దృశోఽభిఖ్యాయ మర్త్యో భురణ్యతి .
తృతీయమస్య నకిరా దధర్షతి వయశ్చన పతయంతః పతత్రిణః .. 1.155.05

చతుర్భిః సాకం నవతిం చ నామభిశ్చక్రం న వృత్తం వ్యతీఀరవీవిపత్ .
బృహచ్ఛరీరో విమిమాన ఋక్వభిర్యువాకుమారః ప్రత్యేత్యాహవం .. 1.155.06
 
     (1.156) ప్రథమమం మండలం షట్పంచాశదుత్తరశతతమం సూక్తం
ఋషిః - దీర్ఘతమాః . దేవతా - విష్ణుః . ఛందః - 1 నిచృత్త్రిష్టుప్;
2 విరాట్త్రిష్టుప్; 3 నిచృజ్జగతీ; 4 జగతీ; 5 స్వరాట్త్రిష్టుప్ .
స్వరః - 1, 2, 5 ధైవతః; 3, 4 నిషాదః .

భవా మిత్రో న శేవ్యో ఘృతాసుతిర్విభూతద్యుమ్న ఏవయా ఉ సప్రథాః .
అధా తే విష్ణో విదుషా చిదర్ధ్యః స్తోమో యజ్ఞశ్చ రాధ్యో హవిష్మతా .. 1.156.01

యః పూర్వ్యాయ వేధసే నవీయసే సుమజ్జానయే విష్ణవే దదాశతి .
యో జాతమస్య మహతో మహి బ్రవత్సేదు శ్రవోభిర్యుజ్యం చిదభ్యసత్ .. 1.156.02

తము స్తోతారః పూర్వ్యం యథా విద ఋతస్య గర్భం జనుషా పిపర్తన .
ఆస్య జానంతో నామ చిద్వివక్తన మహస్తే విష్ణో సుమతిం భజామహే .. 1.156.03

తమస్య రాజా వరుణస్తమశ్వినా క్రతుం సచంత మారుతస్య వేధసః .
దాధార దక్షముత్తమమహర్విదం వ్రజం చ విష్ణుః సఖివాఀ అపోర్ణుతే .. 1.156.04

ఆ యో వివాయ సచథాయ దైవ్య ఇంద్రాయ విష్ణుః సుకృతే సుకృత్తరః .
వేధా అజిన్వత్త్రిషధస్థ ఆర్యమృతస్య భాగే యజమానమాభజత్ .. 1.156.05

        (6.69) షష్ఠం మండలం ఏకోనసప్తతితమం సూక్తం
ఋషిః - భరద్వాజో బార్హస్పత్యః . దేవతా - ఇంద్రావిష్ణూ .
ఛందః - 1, 3, 6, 7నిచృత్త్రిష్టుప్; 2, 4, 8 త్రిష్టుప్; 5 బ్రాహ్మ్యుష్ణిక్ .
స్వరః - 1-4, 6-8 ధైవతః; 5 ఋషభః .

సం వాం కర్మణా సమిషా హినోమీంద్రావిష్ణూ అపసస్పారే అస్య .
జుషేథాం యజ్ఞం ద్రవిణం చ ధత్తమరిష్టైర్నః పథిభిః పారయంతా .. 6.069.01

యా విశ్వాసాం జనితారా మతీనామింద్రావిష్ణూ కలశా సోమధానా .
ప్ర వాం గిరః శస్యమానా అవంతు ప్ర స్తోమాసో గీయమానాసో అర్కైః .. 6.069.02

ఇంద్రావిష్ణూ మదపతీ మదానామా సోమం యాతం ద్రవిణో దధానా .
సం వామంజంత్వక్తుభిర్మతీనాం సం స్తోమాసః శస్యమానాస ఉక్థైః .. 6.069.03

ఆ వామశ్వాసో అభిమాతిషాహ ఇంద్రావిష్ణూ సధమాదో వహంతు .
జుషేథాం విశ్వా హవనా మతీనాముప బ్రహ్మాణి శృణుతం గిరో మే .. 6.069.04

ఇంద్రావిష్ణూ తత్పనయాయ్యం వాం సోమస్య మద ఉరు చక్రమాథే .
అకృణుతమంతరిక్షం వరీయోఽప్రథతం జీవసే నో రజాంసి .. 6.069.05

ఇంద్రావిష్ణూ హవిషా వావృధానాగ్రాద్వానా నమసా రాతహవ్యా .
ఘృతాసుతీ ద్రవిణం ధత్తమస్మే సముద్రః స్థః కలశః సోమధానః .. 6.069.06

ఇంద్రావిష్ణూ పిబతం మధ్వో అస్య సోమస్య దస్రా జఠరం పృణేథాం .
ఆ వామంధాంసి మదిరాణ్యగ్మన్నుప బ్రహ్మాణి శృణుతం హవం మే .. 6.069.07

ఉభా జిగ్యథుర్న పరా జయేథే న పరా జిగ్యే కతరశ్చనైనోః .
ఇంద్రశ్చ విష్ణో యదపస్పృధేథాం త్రేధా సహస్రం వి తదైరయేథాం .. 6.069.08

        (7.99) సప్తమమం మండలం నవనవతితమం సూక్తం
ఋషిః - వసిష్ఠః . దేవతా - 1-3, 7 విష్ణుః; 4-6 ఇంద్రావిష్ణూ .
ఛందః - 1, 6 విరాట్త్రిష్టుప్; 2, 3 త్రిష్టుప్; 4, 5, 7 నిచృత్త్రిష్టుప్ .
స్వరః - ధైవతః .

పరో మాత్రయా తన్వా వృధాన న తే మహిత్వమన్వశ్నువంతి .
ఉభే తే విద్మ రజసీ పృథివ్యా విష్ణో దేవ త్వం పరమస్య విత్సే .. 7.099.01

న తే విష్ణో జాయమానో న జాతో దేవ మహిమ్నః పరమంతమాప .
ఉదస్తభ్నా నాకమృష్వం బృహంతం దాధర్థ ప్రాచీం కకుభం పృథివ్యాః .. 7.099.02

ఇరావతీ ధేనుమతీ హి భూతం సూయవసినీ మనుషే దశస్యా .
వ్యస్తభ్నా రోదసీ విష్ణవేతే దాధర్థ పృథివీమభితో మయూఖైః .. 7.099.03

ఉరుం యజ్ఞాయ చక్రథురు లోకం జనయంతా సూర్యముషాసమగ్నిం .
దాసస్య చిద్వృషశిప్రస్య మాయా జఘ్నథుర్నరా పృతనాజ్యేషు .. 7.099.04

ఇంద్రావిష్ణూ దృంహితాః శంబరస్య నవ పురో నవతిం చ శ్నథిష్టం .
శతం వర్చినః సహస్రం చ సాకం హథో అప్రత్యసురస్య వీరాన్ .. 7.099.05

ఇయం మనీషా బృహతీ బృహంతోరుక్రమా తవసా వర్ధయంతీ .
రరే వాం స్తోమం విదథేషు విష్ణో పిన్వతమిషో వృజనేష్వింద్ర .. 7.099.06

వషట్ తే విష్ణవాస ఆ కృణోమి తన్మే జుషస్వ శిపివిష్ట హవ్యం .
వర్ధంతు త్వా సుష్టుతయో గిరో మే యూయం పాత స్వస్తిభిః సదా నః .. 7.099.07

        (7.100) సప్తమమం మండలం శతతమం సూక్తం
ఋషిః - వసిష్ఠః మైత్రావరుణి . దేవతా - విష్ణుః .
ఛందః - 1, 2, 5-7 నిచృత్త్రిష్టుప్; 3 విరాట్త్రిష్టుప్; 4 ఆర్షీత్రిష్టుప్ .
స్వరః - ధైవతః .

నూ మర్తో దయతే సనిష్యన్యో విష్ణవ ఉరుగాయాయ దాశత్ .
ప్ర యః సత్రాచా మనసా యజాత ఏతావంతం నర్యమావివాసాత్ .. 7.100.01

త్వం విష్ణో సుమతిం విశ్వజన్యామప్రయుతామేవయావో మతిం దాః .
పర్చో యథా నః సువితస్య భూరేరశ్వావతః పురుశ్చంద్రస్య రాయః .. 7.100.02

త్రిర్దేవః పృథివీమేష ఏతాం వి చక్రమే శతర్చసం మహిత్వా .
ప్ర విష్ణురస్తు తవసస్తవీయాంత్వేషం హ్యస్య స్థవిరస్య నామ .. 7.100.03

వి చక్రమే పృథివీమేష ఏతాం క్షేత్రాయ విష్ణుర్మనుషే దశస్యన్ .
ధ్రువాసో అస్య కీరయో జనాస ఉరుక్షితిం సుజనిమా చకార .. 7.100.04

ప్ర తత్తే అద్య శిపివిష్ట నామార్యః శంసామి వయునాని విద్వాన్ .
తం త్వా గృణామి తవసమతవ్యాన్క్షయంతమస్య రజసః పరాకే .. 7.100.05

కిమిత్తే విష్ణో పరిచక్ష్యం భూత్ప్ర యద్వవక్షే శిపివిష్టో అస్మి .
మా వర్పో అస్మదప గూహ ఏతద్యదన్యరూపః సమిథే బభూథ .. 7.100.06

వషట్ తే విష్ణవాస ఆ కృణోమి తన్మే జుషస్వ శిపివిష్ట హవ్యం .
వర్ధంతు త్వా సుష్టుతయో గిరో మే యూయం పాత స్వస్తిభిః సదా నః .. 7.100.07

ఓం శాంతిః శాంతిః శాంతిః ..


The sUkta is combination of Rigveda Mandala 1, sUktas 22(portion), 154,
155, 156, Mandala 6, sUkta 69, and Mandala 7 sUktas 99 and 100.

