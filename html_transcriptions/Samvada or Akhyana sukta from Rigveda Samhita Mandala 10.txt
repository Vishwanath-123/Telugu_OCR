 సంవాద అథవా ఆఖ్యాన సూక్త ఋగ్వేద సంహితా మండల 10 

         Pururava-Urvashi conversation as Samvada Sukta 
హ॒యే జాయే॒ మన॑సా॒ తిష్ఠ॑ ఘోరే॒ వచాం॑సి మి॒శ్రా కృ॑ణవావహై॒ ను .
న నౌ॒ మంత్రా॒ అను॑దితాస ఏ॒తే మయ॑స్కర॒న్పర॑తరే చ॒నాహ॑న్ .. 10.095.01
కిమే॒తా వా॒చా కృ॑ణవా॒ తవా॒హం ప్రాక్ర॑మిషము॒షసా॑మగ్రి॒యేవ॑ .
పురూ॑రవః॒ పున॒రస్తం॒ పరే॑హి దురాప॒నా వాత॑ ఇవా॒హమ॑స్మి .. 10.095.02
ఇషు॒ర్న శ్రి॒య ఇ॑షు॒ధేర॑స॒నా గో॒షాః శ॑త॒సా న రంహిః॑ .
అ॒వీరే॒ క్రతౌ॒ వి ద॑విద్యుత॒న్నోరా॒ న మా॒యుం చి॑తయంత॒ ధున॑యః .. 10.095.03
సా వసు॒ దధ॑తీ॒ శ్వశు॑రాయ॒ వయ॒ ఉషో॒ యది॒ వష్ట్యంతి॑గృహాత్ .
అస్తం॑ ననక్షే॒ యస్మిం॑చా॒కందివా॒ నక్తం॑ శ్నథి॒తా వై॑త॒సేన॑ .. 10.095.04
త్రిః స్మ॒ మాహ్నః॑ శ్నథయో వైత॒సేనో॒త స్మ॒ మేఽవ్య॑త్యై పృణాసి .
పురూ॑ర॒వోఽను॑ తే॒ కేత॑మాయం॒ రాజా॑ మే వీర త॒న్వ1॒॑స్తదా॑సీః .. 10.095.05
యా సు॑జూ॒ర్ణిః శ్రేణిః॑ సు॒మ్నా॑పిర్హ్ర॒దేచ॑క్షు॒ర్న గ్రం॒థినీ॑ చర॒ణ్యుః .
తా అం॒జయో॑ఽరు॒ణయో॒ న స॑స్రుః శ్రి॒యే గావో॒ న ధే॒నవో॑ఽనవంత .. 10.095.06
సమ॑స్మిం॒జాయ॑మాన ఆసత॒ గ్నా ఉ॒తేమ॑వర్ధన్న॒ద్య1॒ః॑ స్వగూ॑ర్తాః .
మ॒హే యత్త్వా॑ పురూరవో॒ రణా॒యావ॑ర్ధయందస్యు॒హత్యా॑య దే॒వాః .. 10.095.07
సచా॒ యదా॑సు॒ జహ॑తీ॒ష్వత్క॒మమా॑నుషీషు॒ మాను॑షో ని॒షేవే॑ .
అప॑ స్మ॒ మత్త॒రసం॑తీ॒ న భు॒జ్యుస్తా అ॑త్రసన్రథ॒స్పృశో॒ నాశ్వాః॑ .. 10.095.08
యదా॑సు॒ మర్తో॑ అ॒మృతా॑సు ని॒స్పృక్సం క్షో॒ణీభిః॒ క్రతు॑భి॒ర్న పృం॒క్తే .
తా ఆ॒తయో॒ న త॒న్వః॑ శుంభత॒ స్వా అశ్వా॑సో॒ న క్రీ॒ళయో॒ దంద॑శానాః .. 10.095.09
వి॒ద్యున్న యా పతం॑తీ॒ దవి॑ద్యో॒ద్భరం॑తీ మే॒ అప్యా॒ కామ్యా॑ని .
జని॑ష్టో అ॒పో నర్యః॒ సుజా॑తః॒ ప్రోర్వశీ॑ తిరత దీ॒ర్ఘమాయుః॑ .. 10.095.10
జ॒జ్ఞి॒ష ఇ॒త్థా గో॒పీథ్యా॑య॒ హి ద॒ధాథ॒ తత్పు॑రూరవో మ॒ ఓజః॑ .
అశా॑సం త్వా వి॒దుషీ॒ సస్మి॒న్నహ॒న్న మ॒ ఆశృ॑ణోః॒ కిమ॒భుగ్వ॑దాసి .. 10.095.11
క॒దా సూ॒నుః పి॒తరం॑ జా॒త ఇ॑చ్ఛాచ్చ॒క్రన్నాశ్రు॑ వర్తయద్విజా॒నన్ .
కో దంప॑తీ॒ సమ॑నసా॒ వి యూ॑యో॒దధ॒ యద॒గ్నిః శ్వశు॑రేషు॒ దీద॑యత్ .. 10.095.12
ప్రతి॑ బ్రవాణి వ॒ర్తయ॑తే॒ అశ్రు॑ చ॒క్రన్న క్రం॑దదా॒ధ్యే॑ శి॒వాయై॑ .
ప్ర తత్తే॑ హినవా॒ యత్తే॑ అ॒స్మే పరే॒హ్యస్తం॑ న॒హి మూ॑ర॒ మాపః॑ .. 10.095.13
సు॒దే॒వో అ॒ద్య ప్ర॒పతే॒దనా॑వృత్పరా॒వతం॑ పర॒మాం గంత॒వా ఉ॑ .
అధా॒ శయీ॑త॒ నిరృ॑తేరు॒పస్థేఽధై॑నం॒ వృకా॑ రభ॒సాసో॑ అ॒ద్యుః .. 10.095.14
పురూ॑రవో॒ మా మృ॑థా॒ మా ప్ర ప॑ప్తో॒ మా త్వా॒ వృకా॑సో॒ అశి॑వాస ఉ క్షన్ .
న వై స్త్రైణా॑ని స॒ఖ్యాని॑ సంతి సాలావృ॒కాణాం॒ హృద॑యాన్యే॒తా .. 10.095.15
యద్విరూ॒పాచ॑రం॒ మర్త్యే॒ష్వవ॑సం॒ రాత్రీః॑ శ॒రద॒శ్చత॑స్రః .
ఘృ॒తస్య॑ స్తో॒కం స॒కృదహ్న॑ ఆశ్నాం॒ తాదే॒వేదం తా॑తృపా॒ణా చ॑రామి .. 10.095.16
అం॒త॒రి॒క్ష॒ప్రాం రజ॑సో వి॒మానీ॒ముప॑ శిక్షామ్యు॒ర్వశీం॒ వసి॑ష్ఠః .
ఉప॑ త్వా రా॒తిః సు॑కృ॒తస్య॒ తిష్ఠా॒న్ని వ॑ర్తస్వ॒ హృద॑యం తప్యతే మే .. 10.095.17
ఇతి॑ త్వా దే॒వా ఇ॒మ ఆ॑హురైళ॒ యథే॑మే॒తద్భవ॑సి మృ॒త్యుబం॑ధుః .
ప్ర॒జా తే॑ దే॒వాన్హ॒విషా॑ యజాతి స్వ॒ర్గ ఉ॒ త్వమపి॑ మాదయాసే .. 10.095.18



  The story is elaborated in Harivamsha 1.26, Urvashi-Pururava
vR^ittam, legend of Uravashi-purUrava.

The following two are also part of Akyana Suktas or Samvada Suktas
from Rigveda considered as popular subjects/stories for Indian theater.
Although like Samvada Sukta as the one above, they cannot
be considered to ``destroy the causes of misunderstandings and
quarrel between couples and establish peace and harmony in the
family'' as attributed to Samvada Sukta. 

                     Yama-Yami conversation 
ఓ చి॒త్సఖా॑యం స॒ఖ్యా వ॑వృత్యాం తి॒రః పు॒రూ చి॑దర్ణ॒వం జ॑గ॒న్వాన్ .
పి॒తుర్నపా॑త॒మా ద॑ధీత వే॒ధా అధి॒ క్షమి॑ ప్రత॒రం దీధ్యా॑నః .. 10.010.01
న తే॒ సఖా॑ స॒ఖ్యం వ॑ష్ట్యే॒తత్సల॑క్ష్మా॒ యద్విషు॑రూపా॒ భవా॑తి .
మ॒హస్పు॒త్రాసో॒ అసు॑రస్య వీ॒రా ది॒వో ధ॒ర్తార॑ ఉర్వి॒యా పరి॑ ఖ్యన్ .. 10.010.02
ఉ॒శంతి॑ ఘా॒ తే అ॒మృతా॑స ఏ॒తదేక॑స్య చిత్త్య॒జసం॒ మర్త్య॑స్య .
ని తే॒ మనో॒ మన॑సి ధాయ్య॒స్మే జన్యుః॒ పతి॑స్త॒న్వ1॒॑మా వి॑విశ్యాః .. 10.010.03
న యత్పు॒రా చ॑కృ॒మా కద్ధ॑ నూ॒నమృ॒తా వదం॑తో॒ అనృ॑తం రపేమ .
గం॒ధ॒ర్వో అ॒ప్స్వప్యా॑ చ॒ యోషా॒ సా నో॒ నాభిః॑ పర॒మం జా॒మి తన్నౌ॑ .. 10.010.04
గర్భే॒ ను నౌ॑ జని॒తా దంప॑తీ కర్దే॒వస్త్వష్టా॑ సవి॒తా వి॒శ్వరూ॑పః .
నకి॑రస్య॒ ప్ర మి॑నంతి వ్ర॒తాని॒ వేద॑ నావ॒స్య పృ॑థి॒వీ ఉ॒త ద్యౌః .. 10.010.05
కో అ॒స్య వే॑ద ప్రథ॒మస్యాహ్నః॒ క ఈం॑ దదర్శ॒ క ఇ॒హ ప్ర వో॑చత్ .
బృ॒హన్మి॒త్రస్య॒ వరు॑ణస్య॒ ధామ॒ కదు॑ బ్రవ ఆహనో॒ వీచ్యా॒ నౄన్ .. 10.010.06
య॒మస్య॑ మా య॒మ్యం1॒॑ కామ॒ ఆగ॑న్సమా॒నే యోనౌ॑ సహ॒శేయ్యా॑య .
జా॒యేవ॒ పత్యే॑ త॒న్వం॑ రిరిచ్యాం॒ వి చి॑ద్వృహేవ॒ రథ్యే॑వ చ॒క్రా .. 10.010.07
న తి॑ష్ఠంతి॒ న ని మి॑షంత్యే॒తే దే॒వానాం॒ స్పశ॑ ఇ॒హ యే చరం॑తి .
అ॒న్యేన॒ మదా॑హనో యాహి॒ తూయం॒ తేన॒ వి వృ॑హ॒ రథ్యే॑వ చ॒క్రా .. 10.010.08
రాత్రీ॑భిరస్మా॒ అహ॑భిర్దశస్యే॒త్సూర్య॑స్య॒ చక్షు॒ర్ముహు॒రున్మి॑మీయాత్ .
ది॒వా పృ॑థి॒వ్యా మి॑థు॒నా సబం॑ధూ య॒మీర్య॒మస్య॑ బిభృయా॒దజా॑మి .. 10.010.09
ఆ ఘా॒ తా గ॑చ్ఛా॒నుత్త॑రా యు॒గాని॒ యత్ర॑ జా॒మయః॑ కృ॒ణవ॒న్నజా॑మి .
ఉప॑ బర్బృహి వృష॒భాయ॑ బా॒హుమ॒న్యమి॑చ్ఛస్వ సుభగే॒ పతిం॒ మత్ .. 10.010.10
కిం భ్రాతా॑స॒ద్యద॑నా॒థం భవా॑తి॒ కిము॒ స్వసా॒ యన్నిరృ॑తిర్ని॒గచ్ఛా॑త్ .
కామ॑మూతా బ॒హ్వే॒3॒॑తద్ర॑పామి త॒న్వా॑ మే త॒న్వం1॒॑ సం పి॑పృగ్ధి .. 10.010.11
న వా ఉ॑ తే త॒న్వా॑ త॒న్వం1॒॑ సం ప॑పృచ్యాం పా॒పమా॑హు॒ర్యః స్వసా॑రం ని॒గచ్ఛా॑త్ .
అ॒న్యేన॒ మత్ప్ర॒ముదః॑ కల్పయస్వ॒ న తే॒ భ్రాతా॑ సుభగే వష్ట్యే॒తత్ .. 10.010.12
బ॒తో బ॑తాసి యమ॒ నైవ తే॒ మనో॒ హృద॑యం చావిదామ .
అ॒న్యా కిల॒ త్వాం క॒క్ష్యే॑వ యు॒క్తం పరి॑ ష్వజాతే॒ లిబు॑జేవ వృ॒క్షం .. 10.010.13
అ॒న్యమూ॒ షు త్వం య॑మ్య॒న్య ఉ॒ త్వాం పరి॑ ష్వజాతే॒ లిబు॑జేవ వృ॒క్షం .
తస్య॑ వా॒ త్వం మన॑ ఇ॒చ్ఛా స వా॒ తవాధా॑ కృణుష్వ సం॒విదం॒ సుభ॑ద్రాం .. 10.010.14



                     Sarama-Pani conversation 
కిమి॒చ్ఛంతీ॑ స॒రమా॒ ప్రేదమా॑నడ్దూ॒రే హ్యధ్వా॒ జగు॑రిః పరా॒చైః .
కాస్మేహి॑తిః॒ కా పరి॑తక్మ్యాసీత్క॒థం ర॒సాయా॑ అతరః॒ పయాం॑సి .. 10.108.01
ఇంద్ర॑స్య దూ॒తీరి॑షి॒తా చ॑రామి మ॒హ ఇ॒చ్ఛంతీ॑ పణయో ని॒ధీన్వః॑ .
అ॒తి॒ష్కదో॑ భి॒యసా॒ తన్న॑ ఆవ॒త్తథా॑ ర॒సాయా॑ అతరం॒ పయాం॑సి .. 10.108.02
కీ॒దృఙ్ఙింద్రః॑ సరమే॒ కా దృ॑శీ॒కా యస్యే॒దం దూ॒తీరస॑రః పరా॒కాత్ .
ఆ చ॒ గచ్ఛా॑న్మి॒త్రమే॑నా దధా॒మాథా॒ గవాం॒ గోప॑తిర్నో భవాతి .. 10.108.03
నాహం తం వే॑ద॒ దభ్యం॒ దభ॒త్స యస్యే॒దం దూ॒తీరస॑రం పరా॒కాత్ .
న తం గూ॑హంతి స్ర॒వతో॑ గభీ॒రా హ॒తా ఇంద్రే॑ణ పణయః శయధ్వే .. 10.108.04
ఇ॒మా గావః॑ సరమే॒ యా ఐచ్ఛః॒ పరి॑ ది॒వో అంతా॑న్సుభగే॒ పతం॑తీ .
కస్త॑ ఏనా॒ అవ॑ సృజా॒దయు॑ధ్వ్యు॒తాస్మాక॒మాయు॑ధా సంతి తి॒గ్మా .. 10.108.05
అ॒సే॒న్యా వః॑ పణయో॒ వచాం॑స్యనిష॒వ్యాస్త॒న్వః॑ సంతు పా॒పీః .
అధృ॑ష్టో వ॒ ఏత॒వా అ॑స్తు॒ పంథా॒ బృహ॒స్పతి॑ర్వ ఉభ॒యా న మృ॑ళాత్ .. 10.108.06
అ॒యం ని॒ధిః స॑రమే॒ అద్రి॑బుధ్నో॒ గోభి॒రశ్వే॑భి॒ర్వసు॑భి॒ర్న్యృ॑ష్టః .
రక్షం॑తి॒ తం ప॒ణయో॒ యే సు॑గో॒పా రేకు॑ ప॒దమల॑క॒మా జ॑గంథ .. 10.108.07
ఏహ గ॑మ॒న్నృష॑యః॒ సోమ॑శితా అ॒యాస్యో॒ అంగి॑రసో॒ నవ॑గ్వాః .
త ఏ॒తమూ॒ర్వం వి భ॑జంత॒ గోనా॒మథై॒తద్వచః॑ ప॒ణయో॒ వమ॒న్నిత్ .. 10.108.08
ఏ॒వా చ॒ త్వం స॑రమ ఆజ॒గంథ॒ ప్రబా॑ధితా॒ సహ॑సా॒ దైవ్యే॑న .
స్వసా॑రం త్వా కృణవై॒ మా పున॑ర్గా॒ అప॑ తే॒ గవాం॑ సుభగే భజామ .. 10.108.09
నాహం వే॑ద భ్రాతృ॒త్వం నో స్వ॑సృ॒త్వమింద్రో॑ విదు॒రంగి॑రసశ్చ ఘో॒రాః .
గోకా॑మా మే అచ్ఛదయ॒న్యదాయ॒మపాత॑ ఇత పణయో॒ వరీ॑యః .. 10.108.10
దూ॒రమి॑త పణయో॒ వరీ॑య॒ ఉద్గావో॑ యంతు మిన॒తీరృ॒తేన॑ .
బృహ॒స్పతి॒ర్యా అవిం॑ద॒న్నిగూ॑ళ్హాః॒ సోమో॒ గ్రావా॑ణ॒ ఋష॑యశ్చ॒ విప్రాః॑ .. 10.108.11



