 రుద్రపంచకం 
రుద్రమంత్రకసూక్తం ప్రథమం
ఓం నమః శివాయ .
ప్రణతోఽస్మి మహాదేవ ప్రపన్నోఽస్మి సదాశివ .
నివారయ మహామృత్యుం మృత్యుంజయ నమోఽస్తు తే ..

దేవం సుధాకలశసోమకరం త్రినేత్రం
     పద్మాసనం చ వరదాఽభయదం సుశుభ్రం .
శంఖాఽభయాబ్జవరభూషితయా చ దేవ్యా
     వామేఽఙ్కితం శమనభంగహరం నమామి ..

శుద్ధస్ఫటికసంకాశం త్రినేత్రం పంచవక్త్రకం .
గంగాధరం దశభుజం సర్వాభరణభూషితం .. 1..

నీలగ్రీవం శశాంకాంకం నాగయజ్ఞోపవీతినం .
వ్యాఘ్రచర్మోత్తరీయం చ వరేణ్యమభయప్రదం .. 2..

కమండల్వక్షసూత్రాభ్యామన్వితం శూలపాణికం .
జ్వలంతం పింగలజటాశిఖముద్యోతకారిణం .. 3..

అమృతేనాప్లుతం హృష్టముమాదేహార్ధధారిణం .
దివ్యసింహాసనాసీనం దివ్యభోగసమన్వితం .. 4..

దిగ్దేవతాసమాయుక్తం సురాసురనమస్కృతం .
నిత్యం చ శాశ్వతం శుద్ధం ధ్రువమక్షరమఽవ్యయం .. 5..

సర్వవ్యాపినమీశానం రుద్రం వై విశ్వరూపిణం .
ఏవం ధ్యాత్వా ద్విజః సమ్యక్తతో యజనమారభేత్ .. 6..

మృత్యుంజయ మహాదేవ పాహి మాం శరణాగతం .
జన్మమృత్యుజరారోగైః పీడితం భవబంధనాత్ .. 7..

ఆరాధితో మనుష్యైస్త్వం సిద్ధైర్దేవైర్మహర్షిభిః .
ఆవాహయామి భక్త్యా త్వాం గృహాణార్చాం మహేశ్వర .. 8..

హర శంభో మహాదేవ విశ్వేశామరవల్లభ .
శివ శంకర సర్వాత్మన్ నీలకంఠ నమోఽస్తు తే .. 9..

ఇతి విజ్ఞాప్య దేవేశం జపేన్మంత్రం చ త్ర్యంబకం .. 10..

ఓం త్ర్యంబకం యజామహే సుగంధిం రయిపోషణం .
ఉర్వారుకమివ బంధనాన్మృత్యోర్ముక్షీయ మాఽమృతాత్ ..

ఓం ఆత్వా వహంతు హరయః సచేతసః శ్వేతైరశ్వైరిహ కేతుమద్భిర్వాతాజవేన
బలమద్భిర్మనోజవా యాంతు శీఘ్రం మమ రుద్రాయ హవ్యందేవానాం చ ఋషీణాం
చాసురాణాం చ పూర్వజం సహస్రాక్షం విరూపాక్షం విశ్వరూపం
మహాదేవ శివమావాహయామ్యహం ..

ఆవాహయామ్యహం దేవమీశ్వరం పార్వతీపతిం .
వృషభాసనమారూఢం నాగాభరణభూషితం ..

ప్రీయతాం యజమానస్య తుష్టో భూయాజ్జగత్పతిః .
శుక్లవర్ణో మహాతేజాః శుక్లస్రగ్దామభూషితః .
బలిః పుణ్యం చరుశ్చైవ ధూపోఽయం ప్రతిగృహ్యతాం ..

ఓం తత్పురుషాయ విద్మహే మహాదేవాయ ధీమహి .
తన్నో రుద్రః ప్రచోదయాత్ .. 3..

ఓం శతరుద్రియందేవానాం రుద్రశమనం భవాయ శర్వీయశ్చ
ప్రత్యుత్క్రాంతానువాకౌ దేవర్షీ రుద్రదైవత్యస్త్రిష్టుప్చ్ఛందశ్చయనే
వినియోగః,
నమస్తే దేవా రౌద్రమానుష్టుభమాద్యా గాయత్రీ పంచమషష్ఠ్యౌ
పాంక్త్యంతా మహాపంక్తిర్మా భైరేకపదా జగత్యనుష్టుప త్రిష్టుప్ మహాబృహతీ
యవమధ్యా రుద్రో దేవతా చరుమేష్టికా, అస్య రుద్రస్య ప్రశ్నస్య
అనుష్టుపచ్ఛందః అఘోర ఋషి సంకర్షణమూర్తిః సురూపో యోఽసావాదిత్యః
పరఃపురుషః సఏవ దేవతా, అగ్నిః క్రతుచరుమాయామిష్టికాయాం
శతరుద్రే వినియోగః, సకలస్య రుద్రాధ్యాయస్య శ్రీమహారుద్రో
దేవతా ఏకా గాయత్రీ ఛందస్తిస్రోఽనుష్టుభస్తిస్రః పంక్త్యః
సప్తాఽనుష్టుభౌ ద్వే జగత్యౌ పరమేష్ఠీ ఋషిః . ఆత్మనో
వాఙ్మనః కాయోపార్జితపాపనివారణార్థమముకకామనాసిద్ధ్యర్థే
రుద్రమంత్రపాఠే హోమే స్నానే పుష్పార్చనే వా వినియోగః ..

ఓం కర్పూరగౌరం కరుణావతారం సంసారసారం భుజగేంద్రహారం .
సదా రమంతం హృదయారవిందే భవం భవానీసహితం నమామి ..

ఓం నమస్తే రుద్ర మన్యవే బాహుభ్యాముత తే నమ ఉత త ఇషవే నమః.
యా తే రుద్ర శివా తనూరఽఘోరా పాపకాశినీ .
తయా నస్తన్వాశంతమయా గిరిశంతాఽభిచాకశీహి .
యామిషుంగిరిశంత! హస్తే బిభర్ష్యఽస్తవే .
శివాం గిరిత్ర తాంకురు మాహింసీః పురుషం జగత్ .
శివేన వచసా త్వా గిరిశాచ్ఛా వదామసి .
యథా నః సర్వమిజ్జగదఽయక్ష్మం సుమనా అసత్ .
అధ్యవోచదధివక్తా ప్రథమో దైవ్యో భిషక్ .
అహీంశ్చ సర్వాంజంభయ సర్వాంశ్చ యాతుధాన్యోఽధరాచీః పరాత్సువః .
అసౌ యస్తామ్రో అరుణ ఉత బభ్రుః సుమంగలః .
యే చేమే రుద్రా అభితో దిక్షు శ్రితాః సహస్రశో వైషాం హేడ ఈమహే .
అసౌ యోఽవసర్పతి నీలగ్రీవో విలోహితః .
ఉతైనం గోపా అదృశ్యన్నుతైనముదహార్యః .
ఉతైనం విశ్వా భూతాని స దృష్టో మృడయాతి నః .
నమో అస్తు నీలగ్రీవాయ సహస్రాక్షాయ మీఢుషే .
అథో య అస్య సత్త్వానోఽహంతేభ్యోఽకరం నమః .
ప్రముంచ ధన్వనస్తముభయోరర్త్త్యోర్జ్యాం .
యాశ్చ తే హస్త ఇషవః పరస్తా భగవో వప .
విజ్యం ధనుః కపర్దినో విశల్యో బాణవానుత .. 1..

అనేశన్నస్యేషవ ఆభూరస్య నిషంగథిః .
యా తే హేతిర్మీఢుష్టమ హస్తే బభూవ తే ధనుః .
తయాఽస్మాన్విశ్వతస్త్వమయక్ష్మేణ పరిభుజ .
పరి తే ధన్వనో హేతిరస్మాన్వృణక్తు విశ్వతః .
అథో య ఇషుధిస్తవారే అస్మన్నిధీహి తం .
నమాంసి త ఆయుధాయాఽనాతతాయ ధృష్ణవే .
ఉభాభ్యాముత తే నమో బాహుభ్యాం తవ ధన్వనే .
అవతత్య ధనుష్ట్వం సహస్రాక్ష శతేషుధే .
నిశీర్య శల్యానాం ముఖం శివో నః సుమనా భవ .
యా త ఇషుః శివతమా శివం బభూవ తే ధనుః .
శివా శరవ్యా యా తవ తయా నో మృడ జీవసే .. 2..

ఓం నమో హిరణ్యబాహవే సేనాన్యే దిశాం చ పతయే నమో,
నమో వృక్షేభ్యో హరికేశేభ్యః పశూనాం పతయే నమో,
నమః శిష్పింజరాయ త్విషీమతే పథీనాంపతయే నమో,
నమో బభ్లుషాయ వ్యాధినేఽన్నానాంపతయే నమో,
నమో హరికేశాయోపవీతినే పుష్టానాం పతయే నమో,
నమో భవస్య హేత్యై జగతస్పతయే నమో,
నమో రుద్రాయాఽతతాయినే క్షేత్రాణాంపతయే నమో,
నమః సూతాయాఽహంత్యాయ వనానాం పతయే నమో,
నమో రోహితాయ స్థపతయే వృక్షాణాం పతయే నమో,
నమో మంత్రిణే వాణిజ్యాయ కక్ష్యాణాం పతయే నమో,
నమో భువంతయే వారివస్కృతాయౌషధీనాం పతయే నమః ..

నమ ఆక్రందాయ త ఉచ్చైర్ఘోషాయ సత్త్వానాం పతయే నమో,
నమః కృత్సంవీతాయ ధావతే పత్తీనాం పతయే నమో,
నమః సహమానాయ నివ్యాధిన ఆవ్యాధినీనాం పతయే నమో,
నమో నిషంగిణే కకుభాయ స్తేనానాం పతయే నమో,
నమో వంచతే పరివంచతే స్తాయూనాం పతయే నమో,
నమో నిచరాయ పరిచరాయాఽరణ్యానాం పతయే నమో,
నమో నిషంగిణ ఇషుధిమతే తస్కరాణాం పతయే నమో,
నమః సృకాయిభ్యో జిఘాంసద్భ్యో ముష్ణతాం పతయే నమో,
నమోఽసిమద్భ్యో నక్తంచరద్భ్యః ప్రకృంతానాం పతయే నమో,
నమ ఉష్ణీషిణే గిరిచరాయ కులుంచానాం పతయే నమో ..

నమ ఇషుకృద్భ్యో ధన్వకృద్భ్యశ్చవో నమో,
నమ ఇషుమద్భ్యో ధన్వాయిద్భ్యశ్చ వో నమో,
నమ ఆతన్వానేభ్యః ప్రతిదధానేభ్యశ్చ వో నమో,
నమ ఆయచ్ఛద్భ్యోఽస్యద్భ్యశ్చ వో నమో,
నమో విసృజద్భ్యో విధ్యద్భ్యశ్చ వో నమో,
నమః స్వపద్భ్యో జాగ్రద్భ్యశ్చ వో నమో,
నమః శయానేభ్య ఆసీనేభ్యశ్చ వో నమో,
నమస్తిష్ఠద్భ్యో ధావద్భ్యశ్చ వో నమో,
నమః సభాభ్యః సభాపతిభ్యశ్చ వో నమో,
నమోఽశ్వేభ్యోఽశ్వపతిభ్యశ్చ వో నమో,
నమ ఆవ్యాధినీభ్యో వివిధ్యద్భ్యశ్చ వో నమో,
నమ ఉగణాభ్యస్తృంహతీభ్యశ్చ వో నమో,
నమో వ్రాతేభ్యో వ్రాతపతిభ్యశ్చ వో నమో,
నమో గణేభ్యో గణపతిభ్యశ్చ వో నమో,
నమః కృచ్ఛ్రేభ్యః కృచ్ఛ్రపతిభ్యశ్చ వో నభో,
నమో విరూపేభ్యో విశ్వరూపేభ్యశ్చ వో నమో,
నమః సేనాభ్యః సేనానీభ్యశ్చ వో నమో,
నమో రథేభ్యో వరూథిభ్యశ్చ వో నమో,
నమో మహద్భ్యోఽర్భకేభ్యశ్చ నమో,
నమో యువభ్య ఆశినేభ్యశ్చ వో నమో,
నమః క్షతృద్భ్యః సంగృహీతృభ్యశ్చ వో నమో,
నమస్తక్షభ్యో రథకారేభ్యశ్చ వో నమో,
నమః కులాలేభ్యః కర్మారేభ్యశ్చ వో నమో,
నమః పుంజిష్ఠేభ్యో నిషాదేభ్యశ్చ వో నమో,
నమః శ్వనిభ్యో మృగయుభ్యశ్చ వో నమో,
నమః శ్వభ్యః శ్వపతిభ్యశ్చ వో నమః ..

నమో భవాయ చ రుద్రాయ చ,
నమః శర్వాయ చ పశుపతయే చ,
నమో నీలగ్రీవాయ చ శితికంఠాయ చ,
నమో వ్యుప్తకేశాయ చ కపర్దినే చ,
నమః సహస్రాక్షాయ చ శతధన్వనే చ ..

నమో గిరిశాయ చ శిపివిష్టాయ చ,
నమో మీఢుష్టమాయ చేషుమతే చ,
నమో హ్రస్వాయ చ వామనాయ చ,
నమో బృహతే చ వర్షీయసే చ,
నమో వృద్ధాయ చ సంవృధ్వనే చ,
నమోఽగ్ర్యాయ చ ప్రథమాయ చ,
నమ ఆశవే చాఽజిరాయ చ,
నమః శీభ్యాయ చ శీఘ్ర్యాయ చ,
నమ ఊర్మ్యాయ చాఽవస్వన్యాయ చ,
నమో నాద్యాయ చ ద్వీప్యాయ చ ..

నమో జ్యేష్ఠాయ చ కనిష్ఠాయ చ,
నమః పూర్వజాయ చాపరజాయ చ,
నమో మధ్యమాయ చాఽప్రగల్భాయ చ,
నమో బుఘ్న్యాయ చ జఘన్యాయ చ,
నమః సోభ్యాయ చ ప్రతిసర్యాయ చ,
నమ ఆశుషేణాయ చాశురథాయ చ ..

నమో బిల్మినే చ కవచినే చ,
నమో వర్మిణే చ వరూథినే చ,
నమః శూరాయ చావభేదినే చ,
నమః శ్రుతాయ చ శ్రుతసేనాయ చ,
నమో యామ్యాయ చ క్షేమ్యాయ చ,
నమ ఉర్వర్యాయ చ ఖల్యాయ చ,
నమః శ్లోక్యాయ చావసాన్యాయ చ,
నమః శ్రవాయ చ ప్రతిశ్రవాయ చ,
నమో వన్యాయ చ కక్ష్యాయ చ,
నమో దుందుభ్యాయ చాఽహనన్యాయ చ,
నమో ధృష్ణవే చ ప్రమృశాయ చ,
నమో నిషంగిణే చేషుధిమతే చ,
నమస్తీక్ష్ణేషవే చాయుధినే చ,
నమః సాయుధాయచ సుధన్వనేచ ..

నమః సృత్యాయ చ పథ్యాయ చ,
నమః కాట్యాయ చ నీప్యాయ చ,
నమో నాద్యాయ చ వైశంతాయ చ,
నమః కుల్యాయ చ సరస్యాయ చ,
నమః కూట్యాయ చావట్యాయ చ,
నమో వర్ష్యాయ చాఽవర్ష్యాయ చ,
నమో మేధ్యాయ చ విద్యుత్యాయ చ,
నమో వీఘ్ర్యాయ చాతప్యాయ చ,
నమో వాత్యాయ చ రేష్మ్యాయ చ,
నమో వాస్తవ్యాయ చ వాస్తుపాయ చ ..

నమః సోమాయ చ రుద్రాయ చ నమస్తామ్రాయ చారుణాయ చ,
నమః శంగవే చ పశుపతయే చ,
నమ ఉగ్రాయ చ భీమాయ చ,
నమో హంత్రే చ హనీయసే చ,
నమోఽగ్రేవధాయ చ దూరేవధాయ చ,
నమో వృక్షేభ్యో హరికేశేభ్యో, నమస్తారాయ,
నమః శంభవే చ మయోభవే చ, నమః శంకరాయ చ, మయస్కరాయ చ ..

నమః శివాయ చ శివతరాయ చ, నమః కింశల్యాయ చ క్షయణాయ చ ..

నమ ఇరిణ్యాయ చ ప్రపథ్యాయ చ, నమః పులస్తినే చ కపర్దినే చ,
నమో గోష్ఠ్యాయ చ గృహ్యాయ చ, నమస్తల్ప్యాయ చ గేహ్యాయ చ, నమః
పర్యాయచావర్యాయ చ, నమః ప్రతరణాయ చోత్తరణాయ చ, నమస్తీర్థ్యాయ
చ కుల్యాయ చ, నమః ఫేన్యాయ చ శష్ప్యాయ చ, నమః సికత్యాయ చ
ప్రవాహ్యాయ చ , నమో హృదయ్యాయ చ నివేష్ప్యాయ చ, నమః కాట్యాయ చ
గహ్వరేష్ఠ్యాయ చ, నమః శుష్క్యాయ చ హరిత్యాయ చ, నమో లోప్యాయ
చోలప్యాయ చ, నమః పాంసవ్యాయ చ రజస్యాయ చ నమః సూర్మ్యాయ చోర్మ్యాయ
చ, నమః పర్ణ్యాయ చ పర్ణశాదాయ చ, నమ ఆఖిదతే చ ప్రఖిదతే చ,
నమోఽభిఘ్నతే చాపగురమాణాయ చ, నమ ఆఖిదాయ చ విఖిదాయ చ నమో
వః కిరికేభ్యో దేవానాం హృదయేభ్యో, నమో విచినుత్కేభ్యో, నమో విక్షీణకేభ్యో
నమ ఆనిర్హతేభ్యః ..

ద్రాపే అంధసస్పతే దరిద్ర నీలలోహిత, ఆసాం ప్రజానామేషాం పురుషాణామేషాం
పశూనాం మాభైర్మా రుఙ్మా నః కించనాఽమమత్ . ఇమా రుద్రాయ తవసే
కపర్దినే క్షయద్వీరాయ ప్రభరామహే మతీః . యథా నః శమఽసద్ద్విపదే
చతుష్పదే విశ్వం పుష్టం గ్రామే అస్మిన్ననాతురం . యా తే రుద్ర శివా తనూః
శివా విశ్వాహ భేషజీః, శివారుద్రస్య భేషజీ తయా నో మృడ జీవసే .
పరి ణో రుద్రస్య హేతిర్వృణక్తు పరిత్వేషస్య దుర్మతేరఘాయోః, అవస్థిరా
మఘవద్భ్యస్తనుషు మీఢుస్తోకాయ తనయాయ మృడ . మీఢుష్టమ శివతమ శివో
నః సుమనా భవ, పరమే వృక్ష ఆయుధన్నిధాయ కృత్తిం వసాన ఆచర
పినాకం . బిభ్రదుచ్చర వికిరిల విలోహిత నమస్తే అస్తు భగవః, యాస్తే
సహస్రం హేతయోఽన్యేఽస్మిన్నివ పాంతు తాః ..

సహస్రధా సహస్రాణి హేతయస్తవ బాహ్వోః .
తాసామీశానో భగవః పరాచీనా ముఖాకురు ..

అసంఖ్యాతాః సహస్రాణి యే రుద్రా అధిభూమ్యాం .
తేషాం సహస్రయోజనేఽవ ధన్వాని తన్మసి .. 1..

యేఽస్మిన్మహత్యఽర్ణవేఽన్తతరిక్షే భవా అధి .
తేషాం సహస్రయోజనేఽవ ధన్వాని తన్మసి .. 2..

యే నీలగ్రీవాః శితికంఠా దివం రుద్రా ఉపాశ్రితాః .
తేషాం సహస్రయోజనేఽవ ధన్వాని తన్మసి .. 3..

యే నీలగ్రీవాః శితికంఠాః శర్వా అధఃక్షమాచరాః .
తేషాం సహస్రయోజనేఽవ ధన్వాని తన్మసి .. 4..

యే వనేషు శిష్పింజరా నీలగ్రీవా విలోహితాః .
తేషాం సహస్రయోజనేఽవ ధన్వాని తన్మసి .. 5..

యేఽన్నేషు వివిధ్యంతి పాత్రేషు పిబతో జనాన్ .
తేషాం సహస్రయోజనేఽవ ధన్వాని తన్మసి .. 6..

యే భూతానామధిపతయో విశిఖాసః కపర్దినః .
తేషాం సహస్రయోజనేఽవ ధన్వాని తన్మసి .. 7..

యే పథీనాం పథి రక్షయ ఐడ మృదాయ వ్యుధః .
తేషాం సహస్రయోజనేఽవ ధన్వాని తన్మసి .. 8..

యే తీర్థాని ప్రచరంతి సృకావంతో నిషంగిణః .
తేషాం సహస్రయోజనేఽవ ధన్వాని తన్మసి .. 9..

య ఏతావంతో వా భూయాంసో వా దిశో రుద్రా వితిష్ఠిరే .
తేషాం సహస్రయోజనేఽవ ధన్వాని తన్మసి .. 10..

ఓం నమో అస్తు రుద్రేభ్యో యే దివి, యేషాం వర్షమిపవస్తేభ్యో దశ
ప్రాచీర్దశ దక్షిణా దశ ప్రతీచీర్దశోదీచీర్దశోర్ధ్వాస్తేభ్యో నమో
అస్తు, తే నో మృడయంతు, తే యం ద్విష్మో యశ్చ నో ద్వేష్టి తమేషాం
జంభే దధ్మః .. 1..

ఓం నమో అస్తు రుద్రేభ్యో యే అంతరిక్షే, యేషాం వాతమిషవస్తేభ్యో దశ
ప్రాచీర్దశ దక్షిణా దశ ప్రతీచీర్దశోదీచీర్దశోర్ధ్వాస్తేభ్యో నమో
అస్తు, తే నో మృడయంతు తే యం ద్విష్మో యశ్చ నో ద్వేష్టి తమేషాం జంభే
దధ్మః .. 2..

ఓం నమో అస్తు రుద్రేభ్యో యే పృథివ్యాం యేషామఽన్నమిషవస్తేభ్యో, దశ
ప్రాచీర్దశ దక్షిణా దశ ప్రతీచీర్దశోదీచీర్దశోర్ధ్వాస్తేభ్యో నమో
అస్తు తే నో మృడయంతు తే యం ద్విష్మో యశ్చ నో ద్వేష్టి తమేషాం జంభే
దధ్మః .. 3..

ఇతి రుద్రమంత్రసూక్తం ప్రథమం .

శతాధ్యాయమంత్రసూక్తం ద్వితీయం
ఓం దేవం తామరసాననం శశికలాలంకారమంకారమచ్ఛ-
ఙ్ఖాంభోజలసద్వరాభయమహాలక్ష్మీసముద్భాసితం .
సవ్యాసవ్యకదోర్వరాభయసుధాకుంభేందుమింద్రల్లసత్-
సౌమ్యాస్యం చ చతుర్భుజం చ భగవన్నేత్రం త్రినేత్రం స్తుమః .. 1..

చంద్రార్కాగ్నివిలోచనం స్మితముఖం పద్మద్వయాంతఃస్థితం
ముద్రాపాశసుధాక్షసూత్రవిలసత్పాణిం హిమాంశుప్రభం .
కోటీరేందుగలత్సుధాప్లుతతనుం హారాదిభూషోజ్జ్వలం
కాంత్యా విశ్వవిమోహనం పశుపతిం మృత్యుంజయం భావయే .. 2..

``ఇమా రుద్రైకాదశ వాసిష్ఠైకాదశ దేవతా భూర్భువః .
స్వశ్చక్షుషా రూపాణి వయమిత్యాంగిరసస్యైశానాః'' ..

ఓం ఇమా రుద్రాయ తవసే కపర్దినే క్షయద్వీరాయ ప్రభరామహే మతీః .
యథా నః శమసద్ద్విపదే చతుష్పదే విశ్వం
                      పుష్టం గ్రామే అస్మిన్ననాతురం .. 1..

మృడా నో రుద్రో తనో మయస్కృధి క్షయద్వీరాయ నమసా విధేమ తే .
యచ్ఛంచయోశ్చ మనురాయేజే పితా తదశ్యామ తవ రుద్ర ప్రణీతిషు .. 2..

అశ్యామ తే సుమతిం దేవయజ్యయా క్షయద్వీరస్య తవ రుద్ర మీఢ్వః .
సుమ్నాయన్నిద్విషో అస్మాకమాఽచరారిష్టివీరా జుహువామ తే హవిః .. 3..

త్వేషం వయం రుద్రం యజ్ఞం సాధనమఽఙ్కంకవిమవసే నిహ్వయామహే .
ఆరే అస్మద్దైవ్యం హేడో అస్యతు సుమతిమిద్వయమఽస్యా వృణీమహే .. 4..

దివో వరాహమరుషం కపర్దినం త్వేషం రూపం నమసా నిహ్వయామహే .
హస్తే విభ్రద్భేషజా వార్యాణి శర్మ వర్మచ్ఛుర్దిరస్మభ్యం వియంసత్ .. 5..

ఇదం పిత్రే మరుతాముచ్యతే వచః స్వాదోః స్వాదీయో రుద్రాయ వర్ధనం .
రాస్వాచ నో అమృతమర్త్యభోజనం త్మనే తోకాయ తనయాయ మృడ .. 6..

మృల త్వమస్మభ్యం రుద్రైతదఽస్తు హుతం తవ .
పశునస్మాకం మాహింసీరేతదఽస్మా అసద్ధుతం .. 7..

మానో మహాంతముత మానో అర్భకం మాన ఉక్షంతముత మాన ఉక్షితం .
మానో వధీః పితరం మోత మాతరం మానః ప్రియాస్తన్వో రుద్ర రీరిషః .. 8..

మా నస్తోకే తనయే మా న ఆయౌ మానో గోషు మా న అశ్వేషు రీరిషః .
వీరాన్మానో రుద్ర భామితో వధీర్హవిష్మంతో నమసా విధేమ తే .. 9..

ఉప తే స్తోమన్పశుపా ఇవాకరం రాస్వా పితర్మరుతాం సుమ్నమస్మే .
భద్రా హి తే సుమతిమృడయత్తమాథా వయమవ ఇత్తే వృణీమహే .. 10..

ఆరే తే గోఘ్నముత పురుషఘ్నం క్షయద్వీర సుమ్నమస్మే తే అస్తు .
మృడా చనో అధి చ బ్రూహి దేవాధా చ నః శర్మ యమ్మేఛ ద్విబర్హాః .. 11..

అవోచామ నమో అస్మా అవస్యవః శృణ్వంతు నో హవ్యం రుద్రో మరుత్వాన్ .
తన్నో మిత్రో వరుణో మామహంతామదితిః సింధుః పృథివీరుత ద్యౌః .. 12..

త్వమగ్నే రుద్రో అసురో మహో దివస్త్వం శర్ధో మరుతం ప్రఖ్యా యశసే .
త్వం వాతైరారుణైర్యస్తే శంగయస్త్వం పూషా విదత్తా పాసి నుత్మనా ..

దేవా దేవేషు శ్రయంతాం, ప్రథమా ద్వితీయేషు శ్రయంతాం,
ద్వితీయాస్తృతీయేషు శ్రయంతాం, తృతీయాశ్చతుర్థేషు శ్రయంతాం,
చతుర్థాః పంచమేషు శ్రయంతాం, పంచమాః షష్ఠేషు శ్రయంతాం ,
పష్ఠాః సప్తమేషు శ్రయంతాం, సప్తమా అష్టమేషు శ్రయంతాం, అష్టమా
నవమేషు శ్రయంతాం, నవమా దశమేషు శ్రయంతాం, దశమా ఏకాదశేషు
శ్రయంతాం, దేవాస్త్రిరేకాదశాస్త్రయస్త్రింశాః, ఉత్తరే భవథోత్తరే
సత్త్వానో ఉత్తరవర్త్మాన ఉత్తరలక్ష్మాణో యంకామయేదం జుహోమి స మే కామః
సమృద్ధ్యతాం వయం స్యామ పతయో రయీణాం ..

ఓం భూర్భువః స్వః క్షుచ్చ శుక్చోష్ణా చోగ్రా చ భీమా చ రాష్ట్రా చ
బీభత్సా చ వైశంతా చ శార్దూరాకా చానిరాకా చామీవాచా నాహుతిశ్చ
నిరృతిరేతాస్తే అగ్నివర్తిమతిస్తన్వస్తాభిస్తం గచ్ఛ యోఽస్మాంద్వేష్టి
యంచ వయం ద్విష్మస్తమర్పయ ..

భవా శర్వా మృడతమా వియాతం పశుపతీ భూతపతీ నమో వాం .
ప్రతిహితామయతామావిసృష్టం మానో హింసిష్టం ద్విపదో మా చతుష్పదః .
శునే క్రోష్ట్రే మా శరీరాణి కర్తమారిక్రవేభ్యో గృద్ధేభ్యో యే చ కృష్ణా
అవస్యవః . మక్షికాః పశుపతే వయాంసి విఘసే మా విదంతే . క్రందాయ తే
ప్రాణాయ తే యాశ్చ తే భవ హేతయః . నమస్తే ఉగ్రకర్మ సహస్రాక్ష మర్త్య
పురస్తాత్తే నమః . కూర్మోధరాగుత్తరాదను, అమీ వర్గాద్దివస్పర్యంతరిక్షాయ
తే నమః, ముఖాని తే పశుపతే యాని చక్షూంషి తే నమః, త్వచే రూపాయ
సందృశే ప్రతీచీనాయ తే నమః, అంగేభ్యస్త ఉదరాయ జిహ్వాయై దద్భ్యో
గంధాయ ఘ్రాణాయ తే నమః . అహోరాత్రాణి విదధత్ప్రతీచీనాయ తే నమః .
అస్త్రానీలకపర్దినే సహస్రాక్షేణ వాజినా, శర్వేణాఽధ్వగగాతినా తేన మా
సమరామసి . భవా ఈశ ద్విపదో భవ ఈశ చతుష్పదః, భవో విశ్వస్య
భువనస్య రాజతి భవాయ గావ ఓషధీరజీగుర్భవాయ ద్యావాపృథివీ నమేతే .
మానో రుద్రా పరి ణో వృణోక్తు హేత్యాప ఇవాగ్నిః పరిణో వృణక్తు, మానోభిమాంస్త
నమో అస్త్వస్మే, చతుర్నమోష్టకృత్వో భవాయ దశకృత్వా పశుపతే నమస్తే .
యోఽభియాతో నిలయతే త్వం రుద్ర నిచకీర్షతి, యో నః పశ్చాదతి ప్రయుంక్తే
తం విద్ధ్యస్వ పదవీరివ . నమః సాయం నమః ప్రాతర్నమో రాత్ర్యా నమో దివః,
భవాయ చ శర్వాయ చోభాభ్యామకరం నమః ..

``అథ వాయోరేకాదశ పురుషస్యైకాదశస్త్రీకస్య'' ..

ప్రభ్రాజమానానాం రుద్రాణాం స్థానే స్వతేజసా భాని . 1.
వ్యవజాతానాం రుద్రాణాం స్థానే స్వతేజసా భాని . 2.
వాసుకివైద్యుతానాం రుద్రాణాం స్థానే స్వతేజసా భాని . 3.
రజతానాం రుద్రాణాం స్థానే స్వతేజసా భాని . 4.
పురుషాణాం రుద్రాణాం స్థానే స్వతేజసా భాని . 5.
శ్యామానాం రుద్రాణాం స్థానే స్వతేజసా భాని . 6.
కపిలానాం రుద్రాణాం స్థానే స్వతేజసా భాని . 7.
అతిలోహితానాం రుద్రాణాం స్థానే స్వతేజసా భాని . 8.
ఊర్ధ్వానాం రుద్రాణాం స్థానే స్వతేజసా భాని . 9.
అవపతంతానాం రుద్రాణాం స్థానే స్వతేజసా భాని . 10.
వైద్యుతానా రుద్రాణాం స్థానే స్వతేజసా భాని . 11.
ఓం భూర్భువఃస్వఃరూపాణి వో మిథునం మా వో మిథునం రీఢ్వం'' ..

ఓం ప్రభ్రాజమానానాం రుద్రాణీనాం స్థానే స్వతేజసా భాని . 1.
వ్యవజాతానాం రుద్రాణీనాం స్థానే స్వతేజసా భాని . 2.
వాసుకివైద్యుతీనాం రుద్రాణీనాం స్థానే స్వతేజసా భాని . 3.
రజతానాం రుద్రాణీనాం స్థానే స్వతేజసా భాని . 4.
పురుషాణాం రుద్రాణీనాం స్థానే స్వతేజసా భాని . 5.
శ్యామానాం రుద్రాణీనాం స్థానే స్వతేజసా భాని . 6.
కపిలానాం రుద్రాణీనాం స్థానే స్వతేజసా భాని . 7.
అతిలోహితానాం రుద్రాణీనాం స్థానే స్వతేజసా భాని . 8.
ఊర్ధ్వానాం రుద్రాణీనాం స్థానే స్వతేజసా భాని . 9.
అవపతంతీనాం రుద్రాణీనాం స్థానే స్వతేజసా భాని . 10.
వైద్యుతీనాం రుద్రాణీనాం స్థానే స్వతేజసా భాని . 11. 

``ఓం భూర్భువఃస్వః స్త్రియో వో మిథునం మా వో మిథునం రీఢ్వం'' ..

వయమగ్నే ధనవంతఃస్యామాలం యజ్ఞాయోత దక్షిణాయై గ్రావా వదేదభి
సోమస్యాంశుమింద్రం సిక్షిమిందునా సుతేన .. 13..

రాయస్పోషం నో దేహి జాతవేద ఊర్జో భాగం మధుమత్స్యాం ధృతావత్ .
దధాన యజ్ఞం సునవామ సోమం యజ్ఞేన త్వాముప శిక్షేమ శక్త .. 14..

ఈశానంత్వా శుశ్రుమా వయం ధనానాం ధనపతే గోమదఽగ్నే .
అశ్వవద్భూరి పుష్టం హిరణ్యవద్ధనవద్ధేహి మహ్యం .. 15..

దుహాంతే ద్యౌః పృథివీ పయోఽజగరస్త్వా సోదకో విసర్పతు .
ప్రజాపతినాఽత్మానమాప్రీణేఽరిక్తో మ ఆత్మా .. 16..

``తేజోఽసి'' .
యో రుద్రో అగ్నౌ యో అప్సు య ఓషధీషు యో వనస్పతిషు .
యో రుద్రో విశ్వా భువనా వివేశ తస్మై రుద్రాయ నమో అస్తు దేవాః .
మధ్యం పీత్వా గురుదారాంశ్చ0..

ఇతి శతాధ్యాయమంత్రసూక్తం ద్వితీయం .

చమషట్కమంత్రసూక్తం తృతీయం
ఓం గాత్రం భస్మసితం సితం చ హసితం హస్తే కపాలం సితం
ఖట్వాంగం చ సితం సితం చ వృషభం కర్ణే సితే కుండలే .
గంగాఫేనసితో జటాజలసితశ్చంద్రః సితో మూర్ధని
సోఽయం సర్వసితో దధాతు విభవం పాపక్షయం శంకరః ..

``ఆశుః శిశాన ఇతి శుక్రజ్యోతిష్మానంశుః ప్రజననం సర్వాః ప్రజాః
కశ్యపస్య వాజస్య ప్రసవోఽగ్నేః'' ..

ఓం ఆశుః శిశానో వృషభో న యుధ్మో ఘనాఘనః క్షోభణశ్చర్షణీనాం .
సంక్రందనోఽనిమిష ఏకవీరః శతం సేనా అజయత్సాకమింద్రః ..

సంక్రందనేనాఽనిమిషేణ జిష్ణునా యుత్కారేణ దుశ్చ్యవనేన ధృష్ణునా .
తదింద్రేణ జయత తత్సహధ్వం యుధో నర ఇషుహస్తేన వృష్ణా .
స ఇషుహస్తైః స నిషింగిభిర్వశీ సంసృష్టా సయుధ ఇంద్రో గణేన .
సంసృష్టజిత్సోమపా బాహూశర్ధ్యూర్ధ్వధన్వా ప్రతిహితాభిరస్తా ..

బృహస్పతే పరిదీయా రథేన రక్షోహా మిత్రాఀ అపబాధమానః .
ప్రభంజన్సేనాః ప్రమృధో యుధా జయన్నఽస్మాకమేధ్యవితా రథానాం ..

బలవిజ్ఞాయః స్థవిరః ప్రవీరః సహస్వాన్వాజీ సహమాన ఉగ్రః .
అభివీరో అభిషత్వా సహోజిజ్జైత్రాయనో రథమాఽతిష్ఠ గోవిత్ ..

గోత్రభిదంగోవిదం వజ్రబాహుం జయంతమఽజ్మా ప్రమృణంతమోజసా .
ఇమం స జాతా అనువీరయధ్వమింద్రసఖాయమఽనుసంవ్యయధ్వం ..

అభిగోత్రాణి సహసా గాహమానోఽదయో వీరః శతమన్యురింద్రః .
దుశ్చ్యవనః పృతనాషాడఽయుధ్యోఽస్మాకం సేనా అవంతు ప్రయత్సు ..

ఇంద్ర ఏషాం నేతా బృహస్పతిర్దక్షిణో యజ్ఞః పుర ఏతు సోమః .
దేవసేనానామభిభంజతీనాం జయంతీనాం మారుతో యంతు మధ్యే ..

ఇంద్రస్య వృష్ణో వరుణస్య రాజ్ఞ ఆదిత్యానాం మరుతాం శర్ధ ఉగ్రం .
మహామనసాం భువనస్య వానాం ఘోషో దేవానాం జయతాముదస్థాత్ ..

అస్మాకమింద్రః సమృతేషు ధ్వజేష్వఽస్మాకం యా ఇషవస్తా జయంతు .
అస్మాకం వీరా ఉత్తరే భవంత్వఽస్మాన్ను దేవా అవతా భరేష్వా ..

``హోమ పర ఖడా హోకే యహ ఆహుతి దేనా'' ..

ఓం శుక్రజ్యోతిశ్చ చిత్రజ్యోతిశ్చ సత్యజ్యోతిశ్చ
జ్యోతిష్మాంశ్చ సత్యశ్చర్తపాశ్చాత్యఀహా ఈదృఙ్ చాన్యాదృఙ్చ సదృఙచ
ప్రతిసదృఙచ మితశ్చ సమ్మితశ్చ సభారా ఋతశ్చ సత్యశ్చ
ధ్రువశ్చ ధరణశ్చ ధర్తా చ విధర్తా చ విధారయ ఋతజిచ్చ
సత్యజిచ్చ సేనాజిచ్చ సుషేణశ్చాంతిమిత్రశ్చ దూరే అమిత్రశ్చ గణ
ఈదృశాస ఏతాదృక్షాస ఊషుణః సదృక్షాసః ప్రతిసదృక్షాస ఏతానమితాసశ్చ
సమ్మితాసో నో అద్య సభారసో మరుతో యజ్ఞే అస్మిన్నింద్రం దైవీర్విశో మరుతోఽను
వర్త్మానో యథేంద్రందైవీర్విశో మరుతోఽను వర్త్మానోఽభవన్నేవమిమం యజమానం
దైవీశ్చ విశో మానుషీశ్చాను వర్త్మానో భవంతు ..

వాజశ్చమే ప్రసవశ్చమే ప్రయతిశ్చమే ప్రసృతిశ్చమే ధీతిశ్చమే
క్రతుశ్చమే స్వరశ్చ మే శ్లోకశ్చమే శ్రావశ్చమే శ్రుతిశ్చ మే
జ్యోతిశ్చమే స్వశ్చమే ప్రాణశ్చమే వ్యానశ్చమే అపానశ్చమే అసుశ్చమే
చిత్తం చమ ఆధీతంచమే వాక్చమే మనశ్చమే చక్షుశ్చమే శ్రోత్రం చమే
దక్షశ్చమే బలంచమ ఓజశ్చమే సహశ్చమ ఆత్మాచమే తనూశ్చమే శర్మ
చమే వర్మ చమే అంగాని చమే అస్థీని చమే పరుంషి చమే శరీరాణిచమ
ఆయుశ్చమే జరాచమే ..

ఓం జ్యైష్ఠ్యంచమ ఆధిపత్యం చమే, మన్యుశ్చమే భామశ్చమే అమశ్చమే
అంభశ్చమే జేమాచమే మహిమాచమే వరిమాచమే, ప్రథిమాచమే, వర్ష్మా
చమే, ద్రాధ్వాచమే, వృద్ధంచమే, వృద్ధిశ్చమే, సత్యంచమే,
శ్రద్ధాచమే, జగచ్చమే, ధనంచమే, క్రీడాచమే, మోదశ్చమే,
వశశ్చమే, త్విపిశ్చమే, సూక్తంచమే, సుకృతంచమే, జాతంచమే,
జనిష్యమాణం చమే, విత్తంచమే, వేద్యంచమే, భూతంచమే, భవిష్యం
చమే, సుగంచమే, సుపథం చమే, ఋద్ధంచమ, ఋద్ధిశ్చమే,
కౢప్తం చమే కౢప్తిశ్చమే, మతిశ్చమే సుమతిశ్చమే ..

ఓం శంచమే, మయశ్చమే, ప్రియశ్చమే, అనుకామశ్చమే, కామశ్చమే,
సౌమనసశ్చమే, భగశ్చమే, ద్రవిణం చమే, భద్రంచమే,
శ్రేయశ్చమే, వశ్యశ్చమే, యశశ్చమే, యంతాచమే, ధర్తాచమే,
క్షేమచమే, ధృతిశ్చమే, సంవిచ్చమే, జ్ఞాత్రంచమే, విశ్వంచమే,
మహశ్చమే, సూశ్చమే, ప్రసూశ్చమే, సీరంచమే, లయశ్చమ,
ఋతంచమే, అమృతంచమే, అయక్ష్మచమే, అనామయంచమే,
జీవాతుశ్చమే, దీర్ఘాయుష్త్వంచమే, అనమిత్రం చ మే, అభయంచమే,
సుగంచమే, శయనంచమే, సూషాచమే, సుదినం చమే ..

ఉర్క్చమే, సూనృతాచమే, పయశ్చభే, రసశ్చమే, ఘృతం చ మే,
మధుచమే, సగ్ధిశ్చమే, సపీతిశ్చమే, కృపిశ్చమే, వృష్టిశ్చమే,
జైత్రంచమ, ఔద్భిదచమే, రయిశ్చమే, రాయశ్చమే, పుష్టంచమే,
పుష్టిశ్చమే, విభుశ్చమే, ప్రభుశ్చమే, పూర్ణంచమే, పూర్ణతరంచమే,
కుయవంచమే, క్షితిశ్చమే, అన్నచమ ఇక్షుశ్చమే, వ్రీహయశ్చమే,
యవాశ్చమే, మాషాశ్చమే, తిలాశ్చమే, నీవారాశ్చమే, శ్యామకాశ్చమే,
అణవశ్చమే, ప్రియంగవశ్చమే, గోధూమాశ్చమే, మసూరాశ్చమే,
ముద్గాశ్చమే, ఖల్వాశ్చమే ..

అశ్మా చ మే, మృత్తికా చ మే, గిరయశ్చమే, పర్వతాశ్చమే,
సికతాశ్చమే, వనస్పతయశ్చమే, హిరణ్యంచమే, అయశ్చమే,
సీసంచమే, త్రపుశ్చమే, శ్యామంచమే, లోహితాయసంచమే, అగ్నిశ్చమ,
ఆపశ్చమే, వీరుధశ్చమ, ఓషధయశ్చమే, కృష్టపచ్యంచమే,
అకృష్టపచ్యంచమే, గ్రామ్యాశ్చమే, పశవ ఆరణ్యాశ్చమే,
విత్తంచమే, విత్తిశ్చమే భూతంచమే, భూతిశ్చమే, వసుచమే,
వసతిశ్చమే, కర్మచమే, శక్తిశ్చమే, అర్థశ్చమ,
ఏమశ్చమ, ఇత్యాచమే, గతిశ్చభే ..

అగ్నిశ్చమ ఇంద్రశ్చమే, సోమశ్చమ ఇంద్రశ్చమే, సవితాచమ
ఇంద్రశ్చమే, సరస్వతీ చమ ఇంద్రశ్చమే, పుషా చమ ఇంద్రశ్చమే,
బృహస్పతిశ్చమ ఇంద్రశ్చమే, మిత్రశ్చమ ఇంద్రశ్చమే, వరుణశ్చమ
ఇంద్రశ్చమే, ధాతాచమ ఇంద్రశ్చమే, త్వష్టా చమ ఇంద్రశ్చమే,
మరుతశ్చమ ఇంద్రశ్చమే, విశ్వేదావాశ్చమ ఇంద్రశ్చమే పృథివీశ్చమ
ఇంద్రశ్చమే, అంతరిక్షం చమ ఇంద్రశ్చమే, ద్యౌశ్చమ ఇంద్రశ్చమే,
సమాశ్చమ ఇంద్రశ్చమే, నక్షత్రాణి చమ ఇంద్రశ్చమే, దిశశ్చమ
ఇంద్రశ్చమే ..

అంశుశ్చమే, రశ్మిశ్చమే, దాభ్యశ్చమే, అధిపతిశ్చమ,
ఉపాంశుశ్చమే, అంతర్యామశ్చమ, ఐంద్రవాయవశ్చమే,
మైత్రావరుణశ్చమ, ఆశ్వినశ్చమే, ప్రతిప్రస్థానశ్చమే శుక్రశ్చమే,
మంథీచమ, ఆగ్రాయణశ్చమే, క్షుల్లకవైశ్వదేవశ్చమే, ధ్రువశ్చమే,
వైశ్వానరశ్చమ, ఐంద్రాగ్నశ్చమే, వైశ్వదేవశ్చమే,
మరుత్వతీయశ్చమే, మహేంద్రీయశ్చమే, సావిత్రశ్చమే,
సారస్వతశ్చమే, పత్నీవతశ్చమే, హారియోజనశ్చమే ..

ఇధ్మా చ మే, స్రుచశ్చమే, చమసశ్చమే,వాయచ్యాని చ మే,
ద్రోణకలశశ్చమే, పూతభృచ్చమ, అపూతభృచ్చమే గ్రావాణశ్చమే,
అధిషవణశ్చమే, అవభృథశ్చమే, స్వగాకారశ్చమే ..

అగ్నిశ్చమే, ఘర్మశ్చమే, అర్కశ్చమే, సూర్యశ్చమే, ప్రాణశ్చమే,
అస్వమేఘశ్చమే, పృథివీచమే, దితిశ్చమే, అదితిశ్చమే, ద్యౌశ్చమే,
శక్వరీరంగులయో, దిశశ్చమే, యజ్ఞేన కల్పతాం, వ్రతం చర్తుశ్చ
సంవత్సరశ్చ, తపశ్చాహోరాత్ర, ఊర్వష్ఠీవే బృహద్రథంతరశ్చమే,
యజ్ఞేన కల్పతాం .. గర్భాచమే, వత్సాచమే, త్రయవిచ్చమే, త్రయవీ
చమే, దిత్యవాట్ చమే, దిత్యౌహీచమే, పంచావిచ్చమే, పంచావీచమే,
త్రివత్సాశ్చమే, త్రివత్సశ్చమే, తుర్యావాట్చమే, తుర్యౌహీచమే,
పష్ఠవాట్చమే, పష్ఠౌహీచమే, ఉక్షాచమే, వశాచమే, అనడ్వాంశ్చమే,
ధేనుశ్చమే, ఋషభశ్చమే, వేహచ్చమే ..

ఏకాచమే, తిస్రశ్చమే, తిసౄశ్చమే, త్రయస్త్రింశచ్చమే,
చతస్రశ్చమే, అష్టౌచమే, అష్టచమే, అష్టాచత్వారింశచ్చమే,
వాజశ్చ, ప్రసవశ్చాఽపిజశ్చ క్రతుశ్చ వాక్పతిశ్చ వసుశ్చ
స్వర్మౌర్ధో మూర్ధ్వా వైయశనో వ్యశ్వాఀన ఆంత్యోఽన్త్యో భౌవనో భువనస్య
పతిః ప్రజాపతిరధిపతిరియంతే రాణ్మిత్రో యంతాసి యమన ఊర్జేత్వా వృష్ట్యై త్వా
ప్రజానాం త్వాఽధిపత్యాయ, ఆయుర్యజ్ఞేన కల్పతాం, మనో యజ్ఞేన కల్పతాం,
ప్రాణో యజ్ఞేన కల్పతాం, చక్షుర్యజ్ఞేన కల్పతాం, శ్రోత్రం యజ్ఞేన
కల్పతాం, వాగ్యజ్ఞేన కల్పతామాఽఽత్మా యజ్ఞేన కల్పతాం బ్రహ్మా యజ్ఞేన
కల్పతాం, పృష్ఠం యజ్ఞేన కల్పతాం, యజ్ఞో యజ్ఞేన కల్పతాం ..

ఋక్చ సామశ్చ స్తోమశ్చ యజుశ్చ బృహద్రథంతరశ్చ స్వర్దేవా అగన్మ
ప్రజాపతేః ప్రజా అభూవన్నఽమృతా అభూమ వేట్స్వాహా ..

``వాజస్య ను ప్రసవా ఇతి షట్'' ..

ఓం విశ్వే అద్య మరుతో విశ్వ ఊతీర్విశ్వే భవంత్వఽగ్నయః సమిద్ధాః .
విశ్వే మాదేవా అవసా గమన్నిహ విశ్వమస్తు ద్రవిణం వాజే అస్మిన్ .
ఆ (1) మా వాజస్య వాజస్యను (2) వాజో మా సప్త ప్రదిశశ్చతస్రో వా పరావతః .
(1 ఆధునికైః కతిభిరన్విష్టః పాఠోయం - ఆ మా వాజస్య ప్రసవో
జగమ్యాదాఽమా ద్యావాపృథివీ విశ్వరూపే . ఆ మా గంతాం పితరా మాతరా చా
మా సోమో అమృతత్వేన గమ్యాత్ .. 2 .. వాజస్య ను ప్రసవే మాతరం మహీమదితిం
నామ వచసా కరామహే . యస్యామిదం విశ్వం భువనమావివేశ తస్యాం నో దేవః
సవితా ధర్మసావిషత్.)

వాజో మా విశ్వైర్దేవైర్ధనసాతా ఇహావతు, వాజో మే అద్య ప్రసువాతిదానం
వాజో దేవాన్హవిషా వర్ధయాతి, వాజస్య హి
ప్రసవేనాన్నమితి విశ్వా ఆశా వాజపతిర్జయేయం,
వాజః పురస్తాదుత మధ్యతో నో వాజో దేవానృతుభిః కల్పయాతి, వాజస్య హి
ప్రసవేనాన్నమేతి సర్వా ఆశా వాజపతిర్భవేయం ..

సం మా సృజామి పయసః పృథివ్యాః సం మా సృజామ్యద్భిరౌషధీభిః
సోహం వాజస్య నౌమ్యగ్నేః .. ``తేజోఽసి'' ..

పయః పృథివ్యాం పయ ఓషధీషు పయో దివ్యంతరిక్షే పయోధాః .
పయస్వతీః ప్రదిశః సంతు మహ్యం .. తర్పణం ..

మద్యం పీత్వా గురుదారాంశ్చ గత్వా స్తేయం కృత్వా బ్రహ్మహత్యాం విధాయ .
భస్మచ్ఛన్నో భస్మశయ్యాం శయానో రుద్రాధ్యాయీ ముచ్యతే సర్వపాపైః ..

నిత్యం దండీ నిత్యయజ్ఞోపవీతీ నిత్యం ధ్యాత్వా భస్మనా కర్మబంధీ .
రుద్రం దృష్ట్వా దేవమీశానముగ్రం యాతి స్థానం తేన సాకం తదీయం ..

అనేన మంత్రపాఠేనాత్మనో వాఙ్మనఃకాయోపార్జితపాపనివారణార్థమముక-
కామనాసిద్ధ్యర్థం, భగవాన్, భవో దేవః 8 శతరుద్రేశ్వరః,
మృత్యుంజయభట్టారకః పార్వతీసహితః పరమేశ్వరః ప్రీయతాం ప్రీతోఽస్తు ..

ఇతి చమపటకమంత్రసూక్తం తృతీయం .

సౌమారుద్రమంత్రసూక్తం చతుర్థం
ఓం వందే రుద్రముమాపతిం సురగురుం వందే జగత్కారణం
     వందే పన్నగభూషణం శశిధరం వందే పశూనాం పతిం .
వందే సూర్యశశాంకవహ్నినయనం వందే ముకుందప్రియం
     వందే శైలసుతామనోహరతరం వందే శివం శంకరం ..

(ఓం సౌమారుద్రమితి ఈశ్వరో భ్రాతృవ్యః, బ్రాహ్మణాని సుమంతోః
కశ్యపస్య బ్రహ్మణశ్చ) ..

ఓం సౌమారుద్రం చరుం నిర్వపేచ్ఛుక్లానాం వ్రీహీణాం శ్వేతాయాః
శ్వేతవత్సాయా ఆజ్యం మథితం స్యాత్తస్మిన్బ్రహ్మవర్చసకామః,
స్వర్భానుర్వా ఆసురః సూర్యంతమసాఽవిధ్యత్స న
విరోచత, తస్మై దేవాః ప్రాయశ్చిత్తిమైచ్ఛంస్తమేతయేష్ట్యా
యాజయంస్తయా.స్మాత్తమోఽపాఘ్నంస్తమసైవ ప్రావృతో యోఽలం బ్రహ్మవర్చసాయ
తత్ర బ్రహ్మవర్చస్వీభవతి, తమ ఏవాస్మాదఽపహంతి బ్రహ్మవర్చసేనైనం
సంసృజతి, శ్వేతాయాః శ్వేతవత్సాయా ఆజ్యం భవతి శుక్లా వ్రీహయ ఏవమివ
వై బ్రహ్మవర్చసం బ్రహ్మవర్చసమేవ సందదాతి ..

ఘృతేన ప్రోక్షంతి ఘృతేన మార్జయంతి శాంత్యై శాంతిర్హ్యాపోఽప్యస్య
తాం రాత్రీమాఽపో గృహాన్నావహరేయుః పరిశ్రితే యజేత బ్రహ్మవర్చసస్య
పరిగృహీత్యై ప్రాదేశమాత్రశ్చరురూర్ధ్వో భవత్యేవం తిర్యఙేతావాన్వై పురుషో
యావదస్య ప్రాణాం అభి యావానేవాస్యాత్మా తస్మాత్తమోఽపహంతి, సాకం రశ్మిభిః
ప్రచరంత్యసా ఏవాస్మాదాదిత్య ఉద్యంస్తమోఽపహంతి తిష్యాపౌర్ణమాసే యజేత,
తిష్యో వై రుద్రశ్చంద్రమాః సోమః సౌమీరతః ప్రాచీనమోషధయో రౌద్రీః
ప్రాతీచీనమోషధయో రాత్రీః ప్రతీచీనం పుష్యంతి ప్రాచీనం శుష్యతి
ప్రతీచీన ప్రత్యక్షమేవైనా ఋధ్నోతీశ్వరో దుశ్చర్మా భవతోర్య ఏతయా
యజేతేఽతీవ స్వస్మాదపహంతి, మనోరృచః సామిధీనీష్వఽప్యనుబ్రూ యాన్మనుర్వా
యత్కించాఽవదత్తద్భేషజమాసీద్భేషజమేవాస్మై కరోత్యపక్షరంతి సింధవే,
మయోభువ ఇతి నరాశంస్యా పరిదదాతి శాంత్యై షట్పదా భవంతి షడ్వా
ఋతవ ఋతుష్వేవ పరితిష్ఠతి ..

ఈశ్వరస్తు తదతిదుర్చర్మైవ భవతోస్తేజాంసి హ్యేష ప్రత్యారోహన్నితి
సౌమాపౌష్ణంచరుం పశుకామోఽనునిర్వపేత్సోమో వై బ్రాహ్మణస్య స్వా
దేవతాః పశవః పూషా స్వామేవ దేవతాం పశుభిర్బంహయతే త్వచమేవ
కురుతే సౌమారుద్రంచరుం నిర్వపేత్ కృష్ణానాం వ్రీహీనామభిచరన్సోమో
వా ఆసాం ప్రజానామధిపతీ రుద్రోఽగ్నిరధిపతిర్వధ్యస్య చావధ్యస్య
చేశేఽధిపతిమేవైనం నిర్యాశ్య రుద్రాయాపిదధాతి కృష్ణానాం వ్రీహీణాం
భవతి, కృష్ణమివ వై తమస్తమే మృత్యుర్మృత్యునైవైనం గ్రాహయతి
శరమయం బర్హిః శీత్యై వైభీతయా ఇధ్మో విభిత్యై సౌమారుద్రం చరుం
నిర్వపేత్ ..

భ్రాతృవ్యతాయైవాఽద్వితీయతాయై వా తస్యార్ధమర్ధం సర్వం స్యాదఽర్ధం
శుక్లానాం బ్రీహీణాం స్యాదఽర్ధం కృష్ణానామర్ధం శరమయం బర్హిషోఽర్ధం
దర్భేమయమర్ధణ్ వైభీతకమిధ్మస్యార్ధమన్యస్య వృక్షస్య సోమో వై
బ్రాహ్మణస్య స్వా దేవతా స్వాయామేవాస్మై దేవతాయాం ద్వితీయం జనయతి యదర్ధమర్ధం,
ద్వితీయత్వాయైవ తత్సౌమారుద్రం చరుం నిర్వపేత్ పయస్యామయావినః సౌమ్యో
వై జీవన్నాగ్నేయః ప్రమీతో నైవ జీవో న మృతో య ఆమయావీ తయోరేవైనం
భాగధేయేన నిష్క్రీణాతి ..

పయసి భవతి పయో వ పయః పయః పురుషః పయ ఏతస్యామయతి యస్యామయతి
పయసైవాస్య పయః స్పృణోతి ప్రసితం వా ఏష ఏతం సౌమారుద్రయోర్నిష్వదతి
యో హోతా భవతి స ఈశ్వరః ప్రమీతో అనుడ్వాహం తస్మై దద్యాత్తం
హన్యాత్తస్యాశ్నీయాత్సైవ తత్ర ప్రాయశ్చిత్తిః సౌమారుద్రంచరుం నిర్వపేత్ ప్రజాకామో
వా పశుకామో వా సోమో వై రేతోధా రుద్రోఽగ్నిః స ప్రజనయితా సోమ ఏవాస్మై రేతో
దధాత్యగ్నిః ప్రజనయతి విందతే ప్రజాం వా పశూన్వా యతరస్మై
కామాయ నిర్వయతి ..

``సౌమారుద్రచతుష్కం భారద్వాజః సౌమారుద్రస్త్రిష్టుప్'' ఓం సౌమారుద్రా
ధారయేథామసూర్యం ప్రవామిష్టయోరమశ్నువంతు, దమే దమే సప్తరత్నా దధానా
శం నో భూతం ద్విపదే శం చతుష్పదే .. 1..

సౌమారుద్రా వివృహతం విషూచీమమీవా యా నో గయమావివేశ .
ఆరే బాధేథాం నిరృతిం పరాచైరస్మే భద్రా సౌశ్రవసాని సంతు .. 2..

సౌమారుద్రా యువమేతాన్యస్మై విశ్వా తనూషు భేషజాని ధత్తం .
అవస్యతం ముంచతం యన్నో అస్తి తనూషు బద్ధం కృతమేనో అస్మాత్ .. 3..

``తేజోఽసి''.
తిగ్మాయుధౌ తిగ్మహేతీ సుశేవౌ సౌమారుద్రావివ సుమృడతం నః .
ప్రనో ముంచతం వరుణస్య శాద్గోపాయతం నః సుమనస్యమానాః ..

ఇతి సౌమారుద్రమంత్రసూక్తం చతుర్థం .

దీక్షామంత్రసూక్తం పంచమం
ఓం శాంతం పద్మాసనస్థం శశధరముకుటం పంచవక్త్రం త్రినేత్రం
     శూలం వజ్రం చ ఖడ్గం పరశుమఽభయదం దక్షభాగే వహంతం .
నాగం పాశం చ ఘంటాం డమరుకసహితం సాంకుశం వామభాగే
     నానాలంకారయుక్తం స్ఫటికమణినిభం నౌమి దక్షం మహేశం ..

``దీక్షయా త్వా పరిమిత్యేతి పంచైతే ప్రాజాపత్యస్య యేన దేవా
జ్యోతిష్యేతి, సంవర్తస్యాఽఙ్గిరసస్య యావద్బ్రహ్మణః'' ..

ఓం దీక్షయా విరాడాప్తవ్యస్తిస్త్రో రాత్రీర్దీక్షితః స్యాత్త్రిపదా విరాడ్విరాజమేవాప్నోతి,
షడ్రాత్రీర్దీక్షితః స్యాత్ షడ్వాఋతవః సంవత్సరః సంవత్సరో
విరాడ్విరాజమేవాప్నోతి, దశరాత్రీర్దీక్షితః స్యాద్దశాక్షరా
విరాడ్విరాజమేవాప్నోతి, ద్వాదశరాత్రీర్దీక్షిత స్యాద్వాదశమాసాః సంవత్సరః
సంవత్సరో విరాడ్విరాజమేవాప్నోతి, త్రయోదశరాత్రీర్దీక్షితః స్యాత్త్రయోదశ మాసాః
సంవత్సరః సంవత్సరో విరాడ్విరాజమేవాప్నోతి, పంచదశరాత్రీర్దీక్షితః
స్యాత్పంచదశార్ధమాసస్య రాత్రయోఽర్ధమాసశః సంవత్సర ఆప్యతే సంవత్సరో
విరాడ్విరాజమేవాప్నోతి, సప్తదశరాత్రీర్దీక్షితః స్యాద్ద్వాదశ మాసాః పంచర్తవః
సంవత్సరః సంవత్సరో విరాడ్విరాజమేవాప్నోతి, చతుర్వింశతిరాత్రీర్దీక్షితః
స్యాచ్చతుర్వింశతిః సంవత్సరస్యార్ధమాసా రాత్రయోఽర్ధమాసశః సంవత్సర
ఆప్యతే సంవత్సరో విరాడ్విరాజమేవాప్నోతి, త్రింశతం రాత్రీర్దీక్షితః
స్యాత్త్రింశదక్షరా విరాడ్విరాజమేవాప్నోతి ..

మాసందిక్షితః స్యాద్యో వై మాసః సంవత్సరః సంవత్సరో విరాడ్విరాజమేవాప్నోతి,
చతురో మాసో దీక్షితః స్యాచ్చతురో వా ఏతం మాసో వసవోఽబిభరుస్తే
పృథివీమాజయగ్గాయత్రీం చ్ఛందోష్టౌ రుద్రాస్తేఽన్తరిక్షమాజయంస్త్రిష్టుభం
చ్ఛందో ద్వాదశాదిత్యాస్తే దివమాజయంజగతీచ్ఛందస్తతో
వై తే వ్యావృతమాగచ్ఛజ్ఛ్రైష్ఠ్యందేవానాం
తస్మాద్ద్వాదశమాసో భూత్వాగ్నించిన్వీత ద్వాదశమాసాః సంవత్సరః
సంవత్సరోగ్నిర్వైశ్వానరస్తస్యాహోరాత్రాణీష్టక-ఆప్తేష్టకమేవైంచినుత ఋధ్నోతి
వ్యావృతమేవ గచ్ఛతి శ్రైష్ఠ్యం సమానానాం గాయత్రం పురస్తాద్గాయతి,
శిరో వై దేవానాం గాయత్రం గాయత్రోగ్నిస్తస్మాద్గాయత్రం పురస్తాద్గాయతి ..

ఆగ్నిపావమాన్యామయం వా వయః పవతే స ప్రాణో ముఖందేవానామగ్నిర్ముఖత ఏవ
ప్రాణందధాతి, తస్మాన్ముఖతః ప్రాణో రథంతరముత్తరాద్గాయతి బృహద్దక్షిణతః
పక్ష ఏవాస్యోపదధాతీయం వై రథంతరమసౌ బృహదాభ్యామేవైనం
పరిగృహ్ణాతి యజ్ఞాయజ్ఞీయం పుచ్ఛే గాయతి, శ్రోణ్యాం వామదేవ్యమాత్మా
వై యజ్ఞాయజ్ఞీయంతనూర్వామదేవ్యమాత్మానమేవైనం సతనూంచినుతే హృదయమపి
కక్షే తస్మాదపి కక్షే హృదయమనృచం భవతి తస్మాదానస్థకం
హృదయమర్థ్యై పరిగాయత్యర్కో వా అగ్నిరర్కమేవార్థ్యైః పరిగాయతి శాంత్యై ..

సంవత్సరో వా అంతరతమః స్వర్గం లోకం జ్యోతిష్మతీరేతాః సాహ స్రీరిష్టకా
యద్ధిరణ్యశుల్కైః ప్రోక్షతి జ్యోతిష్యైవాస్మై సంవత్సరం వివాసయతి
సహస్రస్య ప్రమాసి సహస్రస్య ప్రతిమాసీతి సహస్రసమ్మితా హీమే లోకా
ఘ్నంతి వా ఏతదగ్నేర్యదస్యాత్ర న క్రియతే యన్న చీయతేఽమృతం హిరణ్యం
యద్ధిరణ్యశుల్కైః ప్రోక్షత్యమృతేనైవాస్య తన్వం పృణంతీ సా మే అగ్న
ఇష్టకా ధేనవః సంత్వితి ధేనూరేవైనాః కురుతే తా ఏనం కామదుఘా అముష్మింల్లోకే
ఉపతిష్ఠంతే రుద్రం వై దేవా యజ్ఞాన్నిరభజన్ స దేవానాయతయాభిపర్యావర్తత
తే దేవా ఏతచ్ఛతరుద్రియమపశ్యంస్తేనైనమశమయన్ యచ్ఛతరుద్రియంజుహోతి
తేనైవైనం శమయతి ..

జానుదఘ్నేఽగ్నే జుహోత్యస్యా ఏవ రుద్రమవజయతేఽథ నాభిదఘ్నేంతరిక్షాదేవ
రుద్రమవయజతేఽథ పురుషమాత్రేముష్యా ఏవ రుద్రమవయజత, ఇత ఏవోర్ధ్వం
రుద్రమవయజతేఽథ పురుషమాత్రేథ నాభిదఘ్నేథ జానుదఘ్నేఽముతఏవార్వంచం
రుద్రమవయజతే తత్షట్ సంపద్యతే షడ్భ్యాఋతుభ్య ఏవ రుద్రన్నిరవయజతే
గవీధుకాసక్తుభిర్వాజర్తిలైర్వా మృగక్షీరేణ వా జుహోతి యద్గ్రామ్యేన
జుహుయాద్గ్రామ్యావచారిణం రుద్రం కుర్యాదారణ్యేనైవారణ్యమభిరుద్రం నిరవయజతే
 ..

అర్కపర్ణేన జుహోత్యర్కో వాగ్నిరర్కేగైవైనమర్కాదధి నిరవయజత ఉత్తరస్య
పక్షస్య యా చరమేష్టకా తస్యాం జుహోత్యేషా వై రుద్రస్య దిక్, స్వాయామేవ
దిశి రుద్రం ప్రతిగృహ్యావయజతే పశుర్వా అగ్నిరేతర్హి వా ఏష జాయతే యర్హి
చీయతే యథా వత్సో జాతః స్తనం ప్రేప్సతి ఏవం వా ఏష ఏతర్హి భాగధేయం
ప్రేప్సతి స యజమానం చైవాధుర్యుం చ ధ్యాయతి, యచ్ఛతరుద్రియం జుహోతి
భాగధేయేనైవైనం శమయతి ..

అంగిరసో వై స్వర్గంలోకం యంతస్తే జాయాం ధర్మం ప్రాసించన్సా శోచంతీ
పర్ణం పరామృశత్సోభవత్తదర్కస్యార్కత్వం యదర్కపర్ణేన జుహోతి
స యోనిత్వాయ యంద్విష్యాత్తస్య సంచరే పశూనాం న్యసేద్యః ప్రథమః
పశురాక్రమతి త ఆర్తిమార్చ్ఛంతి యా ఉత్తమాస్తాం యజమానం వాచయేదేతా
వై దేవతాః స్వర్గ్యాస్తాభిరేవ స్వర్గలోకమిత్యేతా వై దేవతా అభిచరణేయా
యంద్విష్యాత్తం బ్రూయాదముం వో జంభే దధామి ``తేజోఽసి'' ఇత్యేతాభ్య ఏవైనం
దేవతాభ్య ఆవృశ్చతి తాదృక్ ప్రప్రధన్వతి ..

మద్యం పీత్వేతి తర్పణం ..

ఇతి దీక్షామంత్రసూక్తం పంచమం .

 ఇతి రుద్రపంచకం సంపూర్ణం .



Proofread by Sneha Sudha snehasudha13 at gmail.com, NA

