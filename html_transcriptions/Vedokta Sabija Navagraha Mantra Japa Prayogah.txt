 వేదోక్తసబీజనవగ్రహమంత్రజపప్రయోగః 
అథ వేదోక్తసబీజనవగ్రహమంత్రజపప్రయోగః -
సూర్యః
అథ ఆదిత్యమంత్రః -
ఓం ఆకృష్ణేతి మంత్రస్య హిరణ్యస్తూపాంగిరస ఋషిస్త్రిష్టుప్ఛందః సూర్యో దేవతా సూర్యప్రీత్యర్థే జపే వినియోగః ..

అథ దేహాంగన్యాసః -
ఆకృష్ణేన శిరసి . రజసా లలాటే . వర్తమానో ముఖే . నివేశయన్ హృదయే . అమృతం నాభౌ . మర్త్యం చ కట్యాం . హిరణ్యయేన సవితా ఊర్వ్వోః . రథేనా జాన్వోః . దేవో యాతి జంఘయోః . భువనాని పశ్యన్ పాదయోః ..

అథ కరన్యాసః -
ఆకృష్ణేన రజసా అంగుష్ఠాభ్యాం నమః . వర్తమానో నివేశయన్ తర్జనీభ్యాం నమః . అమృతం మర్త్యం చ మధ్యమాభ్యాం నమః . హిరణ్యయేన అనామికాభ్యాం నమః . సవితా రథేనా కనిష్ఠికాభ్యాం నమః . దేవో యాతి భువనాని పశ్యన్ కరతలకరపృష్ఠాభ్యాం నమః ..

ఏవం హృదయాదిన్యాసః -
ఆకృష్ణేన రజసా హృదయాయ నమః . వర్తమానో నివేశయన్ శిరసే స్వాహా . అమృతం మర్త్యం చ శిఖాయై వషట్ . హిరణ్యేన కవచాయ హుఀ . సవితా రథేనా నేత్రత్రయాయ వౌషట్ . దేవో యాతి భువనాని పశ్యన్ అస్త్రాయ ఫట్ .

అథ ధ్యానం -
పద్మాసనః పద్మకరో ద్విబాహుః పద్మద్యుతిః సప్తతురంగవాహనః .
దివాకరో లోకగురుః కిరీటీ మయి ప్రసాదం విదధాతు దేవః ..

సూర్యగాయత్రీ -
ఓం ఆదిత్యాయ విద్మహే దివాకరాయ ధీమహి తన్నః సూర్యః ప్రచోదయాత్ .. 1..

జపమంత్రః -
ఓం హ్రాఀ హ్రీం హ్రౌం సః ఓం భూర్భువః స్వః -

ఓం ఆకృష్ణేన రజసా వర్తమానో నివేశయన్నమృతమ్మర్త్యంచ . హిరణ్యయేన సవితా రథేనా దేవో యాతి భువనాని పశ్యన్ ఓం స్వః భువః భూః ఓం సః హ్రౌం హ్రీం హ్రాఀ ఓం సూర్యాయ నమః .. 1..

అస్య జపసంఖ్యా సప్తసహస్రాణి 7000, జపాంతే అర్కసమిత్తిలపాయసఘృతైర్ద్దశాంశహోమః, తద్దశాంశేన తర్పణం, తద్దశాంశేన మార్జనం, తద్దశాంశేన బ్రాహ్మణభోజనం .
అథ దానద్రవ్యాణి -
మాణిక్యగోధూమసవత్సధేనుః కౌసుంభవాసో గుడహేమ తామ్రం .
ఆరక్తకం చందనమంబుజంచ వదంతి దానం హి ప్రదీప్తధామ్నే ..

చంద్రః
అథ చంద్రమంత్రః -
ఇమందేవేతిమంత్రస్య గౌతమ ఋషిః, సోమో దేవతా, విరాట్ ఛందః, సోమప్రీత్యర్థే జపే వినియోగః .

అథ దేహాంగన్యాసః -
ఇమం దేవా శిరసి . అసపత్నꣳ లలాటే . సువధ్వం నాసికాయాం . మహతే క్షత్రాయ ముఖే . మహతే జ్యేష్ట్యాయ హృదయే . మహతే జానరాజ్యాయ ఉదరే . ఇంద్రస్యేంద్రియాయ నాభౌ . ఇమమముష్య కట్యాం . పుత్రమముష్యై మేఢ్రే . పుత్రమస్యై ఊర్వోః . విశఽఏష వో జాన్వోః . మీరాజా జంఘయోః . సోమోఽస్మాకం గుల్ఫయోః . బ్రాహ్మణానాꣳ రాజా పాదయోః .

అథ కర న్యాసః -
ఇమందేవాఽఅసపత్నꣳ సువధ్వం అంగుష్ఠాభ్యాం నమః . మహతే క్షత్రాయ మహతే జ్యేష్ఠ్యాయ తర్జనీభ్యాం నమః . మహతే జానరాజ్యాయేంద్రస్యేంద్రియాయ మధ్యమాభ్యాం నమః . ఇమమముష్య పుత్రమముష్యై పుత్రమస్యై అనామికాభ్యాం నమః . విశఽఏష వో మీరాజా కనిష్ఠికాభ్యాం నమః . సోమోఽస్మాకం బ్రాహ్మణానాꣳ రాజా కరతలకరపృష్ఠాభ్యాం నమః .

ఏవం హృదయాదిన్యాసః -
ఇమందేవాఽఅసపత్నꣳ సువధ్వం హృదయాయ నమః . మహతే క్షత్రాయ మహతే జ్యేష్ఠ్యాయ శిరసే స్వాహా . మహతే జానరాజ్యాయేంద్రస్యేంద్రియాయ శిఖాయై వషట్ . ఇమమముష్య పుత్రమముష్యై పుత్రమస్యై కవచాయ హుఀ . విశఽఏష వో మీ రాజా నేత్రత్రయాయ వౌషట్ . సోమోఽస్మాకం బ్రాహ్మణానాꣳ రాజా అస్త్రాయ ఫట్ .

అథ ధ్యానం -
శ్వేతాంబరః శ్వేతవిభూషణశ్చ శ్వేతద్యుతిర్దండధరో ద్విబాహుః .
చంద్రోఽమృతాత్మా వరదః కిరీటీ మయి ప్రసాదం విదధాతు దేవః .. 1..

చంద్రగాయత్రీ -
ఓం అత్రిపుత్రాయ విద్మహే సాగరోద్భవాయ ధీమహి తన్నశ్చంద్రః ప్రచోదయాత్ .. 1..

జపమంత్రః -
ఓం శ్రాఀ శ్రీం శ్రౌం సః ఓం భూర్భువః స్వః ఓం ఇమందేవాఽఅసపత్నꣳ సువధ్వమ్మహతే క్షత్రాయ మహతే జ్యేష్ఠ్యాయ మహతే జానరాజ్జ్యాయేంద్రస్యేంద్రియాయ . ఇమమముష్య పుత్రమముష్యై పుత్రమస్యై విశఽఏష వోఽమీరాజా సోమోస్మాకంబ్రాహ్మణానాꣳ రాజా . ఓం స్వః భువః భూః ఓం సః శ్రౌం శ్రీం శ్రాఀ ఓం సోమాయ నమః . జపసంఖ్యా ఏకాదశసహస్రాణి 11000, జపాంతే పలాశసమిత్తిలపాయసఘృతైర్దశాంశహోమః, అన్యత్సర్వం పూర్వవత్ .

అథ దానద్రవ్యాణి -
సద్వంశపాత్రస్థితతందులాశ్చ కర్పూరముక్తాఫలశుభ్రవస్త్రం .
యుగోపయుక్తం వృషభశ్చ రౌప్యం చంద్రాయ దద్యాద్ ఘృతపూర్ణకుంభం ..

భౌమః
అథ భౌమమంత్రః -
అగ్నిర్మూద్ధేతి మంత్రస్య విరూపాంగిరస ఋషిః, అగ్నిర్దేవతా, గాయత్రీ ఛందః, భౌమప్రీత్యర్థే జపే వినియోగః

అథ దేహాంగన్యాసః -
అగ్నిః శిరసి . మూర్ద్ధా లలాటే . దివః ముఖే . కకుత్ హృదయే . పతిః ఉదరే . పృథివ్యా నాభౌ . అయం కట్యాం . అపాꣳ జాన్వోః . రేతాꣳ సి గుల్ఫయోః . జిన్వతి పాదయోః .

అథ కరన్యాసః -
అగ్నిర్మూర్ద్ధా అంగుష్ఠాభ్యాం నమః . దివః కకుత్ తర్జనీభ్యాం నమః . పతిః మధ్యమాభ్యాం నమః . పృథివ్యా అయం అనామికాభ్యాం నమః . అపాꣳ రేతాꣳ సి కనిష్ఠికాభ్యాం నమః . జిన్వతి కరతలకరపృష్ఠాభ్యాం నమః .

ఏవం హృదయాదిన్యాసః -
అగ్నిమూర్ద్ధా హృదయాయ నమః . దివః కకుత్ శిరసే స్వాహా . పతిః శిఖాయై వషట్ . పృథివ్యా అయం కవచాయ హుఀ . అపాꣳ రేతాꣳ సి నేత్రత్రయాయ వౌషట్ . జిన్వతి అస్త్రాయ ఫట్ ..

అథ ధ్యానం -
రక్తాంబరో రక్తవపుః కిరీటీ చతుర్భుజో మేషగతో గదాభృత్ .
ధరాసుతః శక్తిధరశ్చ శూలీ సదాయమస్మద్వరదః ప్రసన్నః .. 1..

భౌమగాయత్రీ -
ఓం క్షితిపుత్రాయ విద్మహే లోహితాంగాయ ధీమహి తన్నో భౌమః ప్రచోదయాత్ .

జపమంత్రః -
ఓం క్రాఀ క్రీం క్రౌం సః భూర్భువః స్వః ఓం అగ్నిర్మ్మూర్ద్ధా దివః కకుత్పతిః పృథివ్యాఽఅయం . అపాꣳ రేతాꣳ సి జిన్న్వతి . ఓం స్వః భవః భూః ఓం సః క్రౌం క్రీం క్రాఀ ఓం భౌమాయ నమః ..

జపసంఖ్యా - దశసహస్రాణి 10000 జపాంతే ఖదిరసమిత్తిలపాయసఘృతైర్దశాంశహోమః, అన్యత్సర్వం పూర్వవత్ .

అథ దానద్రవ్యాణి -
ప్రవాలగోధూమమసూరికాశ్చ వృషోఽరుణశ్చాపి గుడః సువర్ణం .
ఆరక్తవస్త్రం కరవీరపుష్పం తామ్రం చ భౌమాయ వదంతి దానం ..

బుధః
అథ సౌమ్యమంత్రః -
ఉద్బుధ్యస్వేతి మంత్రస్య పరమేష్ఠీ ప్రజాపతి ఋషిః త్రిష్టుప్ఛందః, బుధో దేవతా, బుధప్రీత్యర్థే జపే వినియోగః .

అథ దేహాంగన్యాసః -
ఉద్బుధ్యస్వేతి శిరసి . అగ్నే ప్రతి లలాటే . జాగృహి త్వం ముఖే . ఇష్టాపూర్తే హృదయే . సꣳ సృజేథామయంచ నాభౌ . అస్మింత్సధస్థే కట్యాం . అద్ధ్యుత్తరస్మిన్ ఊర్వోః . విశ్వే దేవా జాన్వోః . యజమానశ్చ గల్ఫయోః . సీదత పాదయోః ..

అథ కరన్యాసః -
ఉద్బుధ్యస్వాగ్నే ప్రతిజాగృహి త్వం అంగష్ఠాభ్యాం నమః . ఇష్టాపూర్తే తర్జనీభ్యాం నమః . సꣳ సృజేథామయం చ మధ్యమాభ్యాం నమః . అస్మింత్సధస్థేఽద్ధ్యుత్తరస్మిన్ అనామికాభ్యాం నమః . విశ్వేదేవా యజమానశ్చ కనిష్ఠికాభ్యాం నమః . సీదత కరతలకరపృష్ఠాభ్యాం నమః .

ఏవం హృదయాదిన్యాసః -
ఉద్బుధ్యస్వాగ్నే ప్రతిజాగృహి త్వం హృదయాయ నమః . ఇష్టాపూర్తే శిరసే స్వాహా . సꣳ సృజేథామయంచ శిఖాయై వషట్ . అస్మింత్సధస్థేఽఅధ్యుత్తరస్మిన్ కవచాయ హుఀ . విశ్వేదేవా యజమానశ్చ నేత్రత్రయాయ వౌషట్ . సీదత అస్త్రాభ్యాం నమః .

అథ ధ్యానం -
పీతాంబరః పీతవపుః కిరీటీ చతుర్భుజో దండధరశ్చ హారీ .
చర్మాసిధృక్ సోమసుతో గదాభృత్ సింహాధిరూఢో వరదో బుధశ్చ .. 1..

బుధగాయత్రీ -
ఓం చంద్రపుత్రాయ విద్మహే రోహిణీప్రియాయ ధీమహి తన్నో బుధః ప్రచోదయాత్ .. 1..

జప మంత్రః -
ఓం బ్రాఀ బ్రీం బ్రౌం సః భూర్భువః స్వః ఓం ఉద్బుధ్యస్వాగ్నే ప్రతిజాగృహి త్వమిష్టాపూర్తే సꣳ సృజేథామయంచ అస్మింత్సధస్థేఽఅధ్యుత్తరస్మిన్న్విశ్వే దేవా యజమానశ్చ సీదత ..

ఓం స్వః భువః భూః ఓం సః బ్రౌం బ్రీం బ్రాఀ ఓం సౌమ్యాయ నమః . జపసంఖ్యా - చతుః సహస్రాణి 4000, జపాంతే అపామార్గసమిత్తిలపాయసఘృతైర్దశాంశహోమః . అన్యత్సర్వం పూర్వవత్ .

అథ దానద్రవ్యాణి -
చైలం చ నీలం కలధౌతకాంస్యం ముద్రాజ్యగారుత్మతసర్వపుష్యం .
దాసీ చ దంతో ద్విరదస్య నూనం వదంతి దానం బిధునందనాయ ..

బృహస్పతిః
అథ బృహస్పతిమంత్రః -
బృహస్పతేతి మంత్రస్య గృత్సమద ఋషిః, అనుష్టుప్ఛందః, బ్రహ్మా దేవతా, బృహస్పతిప్రీత్యర్థే జపే వినియోగాః

అథ దేహాంగన్యాసః -
బృహస్పతే శిరసి . అతియదర్య్యో లలాటే . అర్హాద్యుమత్ ముఖే . విభాతి క్రతుమత్ హృదయే . జనేషు నాభౌ . యద్దీదయత్ కట్యాం . శవసఋతప్రజాత ఊర్వోః . తదస్మాసు ద్రవిణం జాన్వోః . ధేహి గుల్ఫయోః . చిత్రం పాదయోః .

అథ కరన్యాసః -
బృహస్పతేఽ అతియదర్య్యో అంగుష్ఠాభ్యాం నమః . అర్హాద్యుమత్ తర్జనీభ్యాం నమః . విభాతి క్రతుమత్ మధ్యమాభ్యాం నమః . జనేషు అనామికాభ్యాం నమః . యద్దీదయచ్ఛవసఋతప్రజాతతదస్మాసు కనిష్ఠికాభ్యాం నమః . ద్రవిణం ధేహి చిత్రం కరతలకరపృష్ఠాభ్యాం నమః .

ఏవం హృదయాదిన్యాసః -
బహస్పతేఽఅతియదర్యో హృదయాయ నమః . అర్హాద్యుమత్ శిరసే స్వాహా . విభాతి క్రతుమత్ శిఖాయై వషట్ . జనేషు కవచాయ హుఀ . యద్దీదయచ్ఛవసఋతప్రజాతతదస్మాసు నేత్రత్రయాయ వౌషట్ . ద్రవిణం ధేహి చిత్రం అస్త్రాయ ఫట్ ..

అథ ధ్యానం -
పీతాంబరః పీతవపుః కిరీటీ చతుర్భుజో దేవగురుః ప్రశాంతః .
తథాఽక్షసూత్రం చ కమండలుంచ దండంచ బిభ్రద్వరదోఽస్తు మహ్యం .. 1..

గురుగాయత్రీ -
ఓం అంగిరోజాతాయ విద్మహే వాచస్పతయే ధీమహి తన్నో గురుః ప్రచోదయాత్ .. 1..

జపమంత్రః -
ఓం హ్రాఀ హ్రీం హ్రౌం సః భూర్భువః స్వః ఓం బృహస్పతేఽఅతియదర్య్యోఽఅర్హాద్యుమద్విభాతి క్రతుమజ్జనేషు యద్దీదయచ్ఛవసఽఋత ప్రజాత తదస్మాసు ద్రవిణంధేహి చిత్రం . ఓం స్వః భవః భూః ఓం సః హ్రౌం హ్రీం హ్రాఀ ఓం బృహస్పతయే నమః .
జపసంఖ్యా ఏకోనవింశతిసహస్రాణి 19000, జపాంతే అశ్వత్థసమిత్తిలపాయసఘృతైర్దశాంశహోమః . అన్యత్సర్వం పూర్వవత్ .

అథ దానద్రవ్యాణి -
శర్కరా చ రజనీతురంగమః పీతధాన్యమపి పీతమంబరం .
పుష్పరాజలవణే చ కాంచనం ప్రీతయే సురగురోః ప్రదీయతాం ..

శుక్రః
అథ శుక్రమంత్రః -
అన్నాత్పరిస్రుతేతి మంత్రస్య ప్రజాపతిఋషిః, అనుష్టుప్ ఛందః, శుక్రో దేవతా, శుక్రప్రీత్యర్థే జపే వినియోగః

అథ దేహాంగన్యాసః -
అన్నాత్పరిస్రుతః శిరసి . రసం బ్రహ్మణా లలాటే . వ్యపిబత్క్షత్రం ముఖే . పయః సోమం హృదయే . ప్రజాపతిః నాభౌ . ఋతేన సత్యం కట్యాం . ఇంద్రియం విపానꣳ గుదే . శుక్రం వృషణే . అంధస ఊర్వోః ఇంద్రస్యేంద్రియం జానునోః . ఇదం పయః గుల్ఫయోః . అమృతం మధు పాదయోః

అథ కరన్యాసః -
అన్నాత్పరిస్రుతో రసం అంగుష్ఠాభ్యాం నమః . బ్రహ్మణా వ్యపిబత్క్షత్రం తర్జ్జనీభ్యాం నమః . పయః సోమంప్రజాపతిః మధ్యమాభ్యాం ఋతేన సత్యమింద్రియం అనామికాభ్యాం నమః . విపానర్ఠం శుక్రమంధస కనిష్ఠికాభ్యాం నమః . ఇంద్రస్యేంద్రియమిదంపయోమృతం మధు కరతలకరపృష్ఠాభ్యాం నమః .

ఏవం హృదయాదిన్యాసః -
అన్నాత్పరిస్రుతో రసం హృదయాభ్యాం నమః . బ్రహ్మణా వ్యపిబత్క్షత్రం శిరసే స్వాహా . పయః సోమం ప్రజాపతి శిఖాయై వషట్ . ఋతేన సత్యమింద్రియం కవచాయ హుఀ . విపానర్ఠం శుక్రమంధస నేత్రత్రయాయ వౌషట్ . ఇంద్రస్యేంద్రియమిదంపయోమృతమ్మధు అస్త్రాయ ఫట్ .

అథ ధ్యానం -
శ్వేతాంబరః శ్వేతవపుః కిరీటీ చతుర్భుజో దైత్యగరుః ప్రశాంతః .
తథాఽక్షసూత్రంచ కమండలుంచ దండంచ బిభ్రద్వరదోఽస్తు మహ్యం .. 1..

భృగుగాయత్రీ -
ఓం భృగువంశజాతాయ విద్మహే శ్వేతవాహనాయ ధీమహి తన్నః కవిః ప్రచోదయాత్ .. 1..

జపమంత్రః -
ఓం ద్రాఀ ద్రీం ద్రౌం సః భూర్భువః స్వః ఓం అన్నాత్ పరిస్రుతో రసంబ్రహ్మణా వ్యపిబత్క్షత్రంపయః సోమం ప్రజాపతిః . ఋతేన సత్యమింద్రియం విపానర్ఠం శుక్రమంధసఽఇంద్రస్యేంద్రియమిదంపయో మృతమ్మధు . ఓం స్వః భువః భూః ఓం సః ద్రౌం ద్రీం ద్రాఀ ఓం శుక్రాయ నమః . జపసంఖ్యా షోడశసహస్రాణి 16000, జపాంతే ఔదుంబరసమిత్తిలపాయసఘృతైర్దశాంశః హోమః . అన్యత్సర్వం పూర్వవత్ .

అథ దానద్రవ్యాణి -
చిత్రాంబరం శుభ్రతురంగమశ్చ ధేనుశ్చ వజ్రం రజతం సువర్ణం .
సుతండులానుత్తమగంధయుక్తాన్ వదంతి దానం భృగునందనాయ ..

శనిః
అథ శనిమంత్రః -
శన్నో దేవీతి మంత్రస్య సింధుద్వీప ఋషిః, గాయత్రీఛందః ఆపో దేవతా, శనిప్రీత్యర్థే జపే వినియోగః .

అథ న్యాసః -
శన్నో శిరసి . దేవీః లలాటే . అభిష్టయ ముఖే . ఆపో కంఠే . భవంతు హృదయే . పీతయే నాభౌ . శం కట్యాం . యోః ఊర్వోః . అభి జాన్వోః . స్రవంతు గుల్ఫయీః . నః పాదయోః .

అథ కరన్యాసః -
శన్నో దేవీః అంగుష్ఠాభ్యాం నమః . అభిష్టయే తర్జ్జనీభ్యాం నమః . ఆపో భవంతు మధ్యమాభ్యాం నమః . పీతయే అనామికాభ్యాం నమః . శంయ్యోరభి కనిష్ఠికాభ్యాం నమః . స్రవంతు నః కరతలకరపృష్ఠాభ్యాం నమః .

ఏవం హృదయాదిన్యాసః -
శన్నో దేవీః హృదయాయ నమః . అభిష్టయే శిరసే స్వాహా . ఆపో భవంతు శిఖాయై వషట్ . పీతయే కవచాయ హుఀ . శంథ్యోరభి నేత్రత్రయాయ వౌషట్ . స్రవంతు నః అస్త్రాయ ఫట్ ..

అథ ధ్యానం -
నీలాంబరః శూలధరః కిరీటీ గృఘ్రస్థితస్త్రాసకరో ధనుష్మాన్ .
చతుర్భుజః సూర్యసుతః ప్రశాంతః సదాఽస్తు మహ్యం వరదోఽల్పగామీ .. 1..

శనిగాయత్రీ -
ఓం కృణ్ణాంగాయ విద్మహే రవిపుత్రాయ ధీమహి తన్నః సౌరిః ప్రచోదయాత్ .. 1..

జపమంత్రః -
ఖాఀ ఖీం ఖౌం సః ఓం భూర్భువః స్వః ఓం శన్నో దేవీరభిష్టయ.ఆపో భవంతు పీతయే శంయ్యోరభిస్రవంతు నః . ఓం స్వః భువః భూః ఓం సః ఖౌం ఖీం ఖాఀ ఓం శనైశ్చరాయ నమః ..

జపసంఖ్యా త్రయోవింశతిసహస్రాణి 23000, జపాంతే శమీసమిత్తిలపాయసఘృతైర్దశాంశహోమః . అన్యత్సర్వం పూర్వవత్ .
అథ దానద్రవ్యాణి -

భాషాంశ్చ తైలం విమలేంద్రనీలం తిలాః కులిత్థా మహిషీ చ లోహం .
కృష్ణా చ ధేనుః ప్రవదంతి నూనం దుష్టాయ దానం రవినందనాయ ..

రాహుః
అథ రాహుమంత్రః -
కయా నశ్చిత్రేతి మంత్రస్య వామదేవ ఋషిః, గాయత్రీ ఛందః, రాహుర్దేవతాః, రాహుప్రీత్యర్థే జపే వినియోగః ..

అథ దేహాంగన్యాసః -
కయా శిరసి . న లలాటే . చిత్ర ముఖే . ఆ కంఠే . భువ హృదయే . దూతీ నాభౌ . సదా కట్యాం . వృధః మేఢ్రే . సఖా ఊర్వ్వో . కయా జాన్వోః . శచిష్ఠయా గుల్ఫయోః . వృతా పాదయోః ..

అథ కరన్యాసః -
కయా నః అంగుష్ఠాభ్యాం నమః . చిత్ర ఆ తర్జ్జనీభ్యాం నమః . భువదూతీ మధ్యమాభ్యాం నమః . సదావృధః సఖా అనామికాభ్యాం నమః . కయా కనిష్ఠికాభ్యాం నమః ..

శచిష్టయా వృతా కరతలకరపృష్ఠాభ్యాం నమః . ఏవం హృదయాది న్యాసః . కయా నః హృదయాయ నమః . చిత్ర ఆ శీరసే స్వాహా .
భవదూతీ శిఖాయై వషట్ . సదావృధః సఖా కవచాయ హుఀ . కయా నేత్రత్రయాయ వౌషట్ . శచిష్ఠయా వృతా అస్త్రాయ ఫట్ ..

అథ ధ్యానం -
నీలాంబరో నీలవపుః కిరీటీ కరాలవక్త్రః కరవాల శూలీ . చతుర్భుజశ్చక్రధరశ్చ రాహుః సింహాధిరూఢో వరదోఽస్తు మహ్యం .. 1.. (సింహాసనస్థో)

రాహుగాయత్రీ -
నీలవర్ణాయ విద్మహే సైహికేయాయ ధీమహి తన్నో రాహుః ప్రచోదయాత్ .. 1..

జపమంత్రః -
ఓం భ్రాఀ భ్రీం భ్రౌం సః ఓం భూర్భువః స్వః ఓం కయా నశ్చిత్ర.ఆభువదూతీ సదావృధః సఖా . కయా శచిష్ఠయా వ్వృతా ఓం స్వః భువః భూః ఓం సః భ్రౌం భ్రీం భ్రాఀ ఓం రాహవే నమః .
జపసంఖ్యా సాష్టదశసహస్రాణి 18000, జపాంతే దుర్వాసమిత్తిలపాయసఘృతైర్దశాంశహోమః . అన్యత్సర్వం పూర్వవత్ .

అథ దానద్రవ్యాణి -
గోమేదరత్నం చ తురంగమశ్చ సునీలచైలామలకంబలంచ .
తిలాశ్చ తైలం ఖలు లోహమిశ్రం స్వర్భానవే దానమిదం ప్రదేయం ..

కేతుః
అథ కేతుమంత్రః -
కేతుం కృణ్వన్నితి మంత్రస్య మధుచ్ఛంద ఋషిః, గాయత్రీచ్ఛందః, కేతుర్దేవతా, కేతుప్రీత్యర్థే జపే వినియోగః .

అథ దేహాంగన్యాసః -
కేతుం శిరసి . కృణ్వన్ లలాటే . అకేతవే ముఖే . పేశో హృదయే . మర్యా నాభౌ . అపేశసే కట్యాం . సం ఊర్వ్వో . ఉషద్భిః జాన్వోః . అజాయథాః పాదయోః .

అథ కరన్యాసః -
కేతుం కృణ్వన్ అంగుష్ఠాభ్యాం నమః . అకేతవే తర్జ్జనీభ్యాం నమః . పేశోమర్యా మధ్యమాభ్యాం నమః . అపేశసే అనామికాభ్యాం నమః . సముషద్భిః కనిష్ఠికాభ్యాం నమః . అజాయథాః కరతలకరపృష్ఠాభ్యాం నమః .

ఏవం హృదయాదిన్యాసః -
కేతుంకృణ్వన్ హృదయాయ నమః . అకేతవే శిరసే స్వాహా . పేశోమర్యా శిఖాయై వషట్ . అపేశసే కవచాయ హుఀ . సముషద్భిః నేత్రత్రయాయ వౌషట్ . అజాయథాః అస్త్రాయ ఫట్ ..

అథ ధ్యానం -
ధూమ్రో ద్విబాహుర్వరదో గదాధరో గృధ్రాసనస్థో వికృతాననశ్చ .
కిరీటకేయూరవిభూషితో యః సదాఽస్తు మే కేతుగణః ప్రశాంతః .. 1..

కేతుగాయత్రీ -
అత్రవాయ (ధూమ్రాయ ) విద్మహే కపోతవాహనాయ ధీమహి తన్నః కేతుః ప్రచోదయాత్ .

అథ జపమంత్రః -
ఓం ప్రాఀ ప్రీం ప్రౌం సః ఓం భూర్భువః స్వః, ఓం కేతుఙ్ కృణ్వన్నకేతవే పేశో మర్య్యాఽఅపేశసే . సముషద్భిరజాయథా . ఓం స్వః, భువః, భూః, ఓం సః ప్రౌం ప్రీం ప్రాఀ ఓం కేతవే నమః ..

జపసంఖ్యా సప్తదశసహస్రాణి 17000, జపాంతే కుశసమిత్తిలపాయసఘృతైర్దశాంశహోమః, అన్యత్సర్వం పూర్వవత్ .

అథ దానద్రవ్యాణి -
వైడూర్యరత్నం సతిలం చ తైలం సుకంబలం చాపి మదో మృగస్య .
శస్త్రం చ కేతోః పరితోషహేతోశ్ఛాగస్య దానం కథితం మునీంద్రైః ..

ఇతి వేదోక్తసబీజనవగ్రహమంత్రజపప్రయోగః సంపూర్ణః .


Encoded and proofread by Paresh Panditrao

